### Жывы
**прыметнік**

1. Такі, які жыве, валодае жыццём. Жывая істота. Жывая прырода. Жывыя кветкі (не штучныя). 2. Поўны жыццёвай энергіі, дзейны. Ж. тэмперамент. Ж. розум. Ж. ўдзел у чым-н. Жывыя вочы. 3. Самы сапраўдны, арыгінальны. Жывая рэчаіснасць. Паказаць у творы жывых людзей. Ж. прыклад гераізму. 4. Бойкі, поўны руху, ажыўлены. Жывая дарога. 5. Лёгкі і выразны, яркі. Жывая мова рамана. Ж. паказ падзей. Жывыя ўспаміны. 6. Які сапраўды існуе, яшчэ не знік. Жывая граматычная форма. Жывая літаратурная мова. 7. Такі, які захоўваецца ў памяці, не забываецца. Старыя будынкі — жывая гісторыя горада. Жывое срэбра — ртуць. Жывая сіла (спецыяльны тэрмін) — людзі, жывёла (у адрозненне ад механізмаў, тэхнікі). Жывая вага — вага жывой жывёліны (у процьлегласць чыстай вазе мяса). Жывая мова — мова, якой карыстаецца народ. Жывы куток — кабінет прыроды, дзе знаходзяцца жывыя жывёлы, а таксама іх чучалы. Браць (узяць) за жывое (размоўнае) — даймаць (даняць) чым-н., расстройваць, прымушаць (прымусіць) нервавацца. Жывога месца няма (размоўнае) — пра вельмі збітага чалавека. На жывую нітку (размоўнае) — нетрывала, на скорую руку (зрабіць што-н.). Ні адной жывой душы (размоўнае4) — нікога,ні аднаго чалавека. Жывое слова — 1) вусная мова ў адрозненне ад пісьмовай; 2) яркая мова, цікавае слова, якое хвалюе слухача. Жывая крышка — пра тое, што існуе ў сваім першапачатковым, натуральным стане. Зачапіць за жывое — усхваляваць, закрануўшы што-н. важнае для каго-н. Жывая рана — 1) рана, якая яшчэ не зажыла; 2) пераноснае значэнне вострае, нядаўняе гора, пакута. Жывая капейка — пра ўсё, што дае прыбытак, даход. Ні жывы, ні мёртвы хто (размоўнае) — у стане вялікага страху. Жывы труп — пра вельмі слабага, худога, блізкага да смерці чалавека. Жывая чарга — чарга, якая патрабуе абавязковай прысутнасці ўсіх, хто яе заняў. || назоўнік: жывасць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=960)</a>
