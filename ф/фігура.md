### Фігура
**назоўнік, жаночы род**

1. У геаметрыі: частка плоскасці, абмежаваная замкнутай лініяй, а таксама наогул сукупнасць размешчаных пэўным чынам пунктаў, ліній, паверхней і цел. 2. Комплекс рухаў пры выкананні чаго-н. (у танцы, пры катанні на лыжах і пад.). Першая ф. кадрылі. 3. Постаць чалавека або жывёлы ў скульптуры, жывапісе. Скульптурная ф. 4. Целасклад, а таксама знешнія абрысы, формы чалавека. У цемнаце прабеглі тры фігуры. 5. пераноснае значэнне: Пра чалавека як носьбіта якіх-н. якасцей, уласцівасцей. Буйная палітычная ф. Раней ён быў вялікай фігурай (важнай). 6. У шахматах: кароль, ферзь, ладдзя, слон і конь, а таксама старшая ігральная карта (валет, дама, кароль, туз). 7. Моўны зварот, стылістычны прыём, які надае мове асаблівую выразнасць. Рытмічныя фігуры. || памяншальная форма: фігурка. || прыметнік: фігурны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3393)</a>
