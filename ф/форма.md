### Форма
**назоўнік, жаночы род**

1. Знешні контур, вонкавы выгляд прадмета. У форме шара. Прадмет выпуклай формы. 2. Від, тып, спосаб арганізацыі чаго-н., структура чаго-н., абумоўленыя пэўным зместам. Адзінства формы і зместу. 3. пераноснае значэнне: Знешні выгляд, знешні бок чаго-н. (як нешта, што пярэчыць унутранаму зместу, рэчаіснасці). Вытрымаць форму. Рабіць дзеля формы. 4. Устаноўлены ўзор чаго-н. Запоўніць ведамасць па форме. 5. Прыстасаванне для надання чаму-н. тых або іншых контураў, пэўнага знешняга выгляду. Ф. для капелюшоў. 6. Аднолькавае па крою, колеру адзенне (для ваеннаслужачых, вучняў і пад.). Пераход ваенных на летнюю форму. Школьная ф. 7. Сукупнасць прыёмаў і выяўленчых сродкаў мастацкага твора. Апавядальная ф. верша. 8. У мовазнаўстве: сродак выражэння граматычных катэгорый, узаемаадносін слоў у сказе. Кароткая ф. прыметнікаў. Формы множнага ліку назоўнікаў. 9. множны лік: Абрысы, контуры чалавечага цела, фігуры (размоўнае). Па ўсёй форме (размоўнае) — як належыць, як трэба. У форме — 1) у такім стане, што можа праявіць усе свае сілы, здольнасці, уменне; сабраны, падцягнуты. Шахматыст у бліскучай спартыўнай форме; 2) чаго, у знач. прыназоўнік: з Р — у выглядзе чаго-н., будучы аформлены, выражаны якім-н. чынам. Падрыхтаваць навуковае даследаванне ў форме брашуры. || прыметнік: фармальны, формавы, фармавы, форменны і формны. Фармальны аналіз. Форменны бланк. Форменны касцюм. Формны цэх.

**прыстаўка**

Першая частка складаных слоў са знач.: 1) які мае адносіны да формы (у 1 знач.), напр. формаабрысы, формазмяняльнасць; 2) які мае адносіны да формы (у 5 знач.), напр. формаўкладчык; 3) які мае адносіны да формы (у 8 знач.), напр. формазмяненне, формаўтварэнне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3409)</a>
