### Язык
**назоўнік, мужчынскі род**

1. Рухомы мышачны орган у ротавай поласці, які з'яўляецца органам смаку, а ў чалавека ўдзельнічае таксама ва ўтварэнні гукаў мовы. Паказаць я. Малако ў каровы на языку (прыказка). Заліўны я. (страва). Востры на я. (умее гаварыць трапна, з'едліва). Доўгі я. у каго-н. (пераноснае значэнне: пра балбатлівага чалавека; размоўнае неадабральнае). Злы я. у каго-н. (пераноснае значэнне: хто-н. злосна, з насмешкай гаворыць пра каго-, што-н.; размоўнае). Злыя языкі (пераноснае значэнне: пра ахвотнікаў да плётак, нагавораў). Мянціць (малоць) языком (пераноснае значэнне: займацца пустой балбатнёй; размоўнае). Прыкусіць я. (пераноснае значэнне: спахапіўшыся, раптоўна замаўчаць, устрымацца ад выказвання; размоўнае). Прытрымаць я. (пераноснае значэнне: памаўчаць; размоўнае). Пнытанне было на языку ў каго-н. (хто-н. гатоў быў задаць пытанне). Развязаць я. (загаварыць, разгаварыцца пасля маўчання; размоўнае). Віно развязала я. каму-н. (прымусіла разгаварыцца; размоўнае). Распусціць я. (пачаць гаварыць лішняе; размоўнае неадабральнае). Сарвалася з языка што-н. у каго-н. (сказаў міжвольна, не падумаўшы; размоўнае). Трымаць я. за зубамі (пераноснае значэнне: маўчаць, калі гэта патрэбна). Цягнуць за я. каго-н. (пераноснае значэнне: прымушаць гаварыць, выказвацца; размоўнае). Я. без касцей у каго-н. (пераноснае значэнне: пра каго-н., хто любіць многа гаварыць, гаворыць лішняе, пустое; размоўнае). Я. добра падвешаны ў каго-н. (мастак добра гаварыць; размоўнае). Я. не паварочваецца сказаць (не хопіць рашучасці сказаць; размоўнае). Я. праглынеш (пераноснае значэнне: пра што-н. надта смачнае; размоўнае). Я. свярбіць у каго-н. (пераноснае значэнне: цяжка прамаўчаць, хочацца сказаць; размоўнае). 2. пераноснае значэнне: Палонны, ад якога можна атрымаць патрэбныя звесткі (размоўнае). 3. У звоне: металічны стрыжань, які ўтварае гук ударамі аб сценкі. 4. пераноснае значэнне: Пра што-н. выцягнутае, па форме падобнае на язык. Языкі полымя. Языкі сумётаў. || памяншальная форма: язычок. || прыметнік: языковы і язычны. Языковая мышца. Язычныя нервы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3715)</a>
