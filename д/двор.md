### Двор
**назоўнік, мужчынскі род**

1. Участак зямлі паміж гаспадарчымі будынкамі. Выйсці з хаты на д. 2. Сялянскі дом з усімі будынкамі каля яго; асобная сялянская гаспадарка. Вёска на сорак двароў. 3. Маёнтак (гістарычнае). Панскі д. 4. Памяшканне, будынак спецыяльнага прызначэння (у калгасе, саўгасе). Жывёльны д. Птушыны д. Манетны двор — дзяржаўнае прадпрыемства, дзе адбываецца чаканка манет і вырабляюцца ордэны, медалі і інш. На дварэ — на адкрытым паветры, не ў хаце. Заезны двор (дом) — у дарэвалюцыйнай Беларусі: дом пры дарозе з начлегам і месцам для коней. Ні кала ні двара ў каго (размоўнае) — няма нічога. || прыметнік: дваровы.

**назоўнік, мужчынскі род**

У манархічных краінах: манарх і яго прыбліжаныя. Царскі д. Быць пры двары.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=823)</a>
