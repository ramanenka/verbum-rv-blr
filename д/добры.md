### Добры
**прыметнік**

1. Чулы да людзей, спагадлівы, сардэчны. Д. па натуры чалавек. Добрая душа. 2. Цалкам станоўчы па сваіх якасцях, такі, як патрэбна. Д. работнік. Д. характар. Добрая кніга. Д. густ. Д. настрой. Добрыя ўмовы. 3. Які змяшчае пахвалу. Д. водзыў. Добрая парада. 4. Які карыстаецца славай, варты славы. Добрае імя. Пакінуць аб сабе добрую памяць. 5. Умелы, старанны ў рабоце, здольны. Д. гаспадар. Д. майстар. 6. Даволі вялікі па колькасці, памеру (размоўнае). Д. кавалак. Д. зарабатак. Прыйшлося ісці добрых тры кіламетры. 7. Дабратворны, спрыяльны. Д. ўплыў. Д. клімат. 8. Удачны, паспяховы. Д. вынік. Добрыя паказчыкі. 9. Прыдатны для яды, ядомы. Д. грыб. 10. Блізкі па-сяброўску. Д. знаёмы. 11. Які прадказвае ўдачу, прыносіць радасць. Добрая прымета. Добрая навіна. 12. Правы бок матэрыі. 13. добра, нескланяльнае, н. Адзнака (у 4 знач.), якая абазначае параўнальна высокую ацэнку ведаў (вышэйшая за «здавальняюча» і ніжэйшая за «выдатна»), Адказаць па біялогіі на «добра». 14. добра, часціца Выражае згоду, так, няхай будзе так, згодзен. — Прыходзь сёння на сход. — Добра, прыйду. 15. добра, пабочн. сл. Дапусцім, што так. Добра, я магу згадзіцца з табой, што далей? 16. добра, часціца Ужыв. як пагроза ў знач. пачакай жа (размоўнае). Добра ж.! Я табе гэта прыпомню! Добрай раніцы! — прывітальны зварот пры сустрэчы. Добры дзень! — прывітальны зварот пры сустрэчы днём. Добры вечар! — прывітальны зварот пры сустрэчы з кім-н. або пры ўваходзе ў дом вечарам. Добрай ночы! — пажаданне спакойна спаць. Добры інтэрас! (размоўнае іранічны сэнс) — выказванне нязгоды, неадабрэння, абурэння з якой-н. прычыны. У добры час — пажаданне ўдачы. Усяго добрага — развітальнае пажаданне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=856)</a>
