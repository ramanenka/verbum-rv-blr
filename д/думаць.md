### Думаць
**дзеяслоў, незакончанае трыванне**

1. Накіроўваць думкі на каго-, што-н., разважаць. Многа думаў аб жыцці. Д. над задачай. 2. Меркаваць, прытрымлівацца якой-н. думкі. Думаю, што справа гэта не заслугоўвае ўвагі. 3. Лічыць вінаватым у чым-н. Дарэмна на яго д. 4. з інфінітывам: Мець намер што-н. зрабіць. Думаю застацца дома. 5. Клапаціцца, турбавацца. Трэба д. аб дзецях. А што ты думаеш! (размоўнае) — а чаму б і не паспрабаваць (не зрабіць). І думаць няма чаго (размоўнае) — пра поўную немагчымасць зрабіць што-н. І не думай (размоўнае) — пра катэгарычную забарону рабіць што-н. Многа думаць аб сабе — быць высокай думкі аб сабе. Трэба думаць (размоўнае) — напэўна, мабыць, хутчэй за ўсё. || закончанае трыванне: падумаць. || назоўнік: думанне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=886)</a>
