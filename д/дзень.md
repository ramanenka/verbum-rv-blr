### Дзень
**назоўнік, мужчынскі род**

1. Частка сутак ад усходу да захаду сонца, ад раніцы да вечара. Ясны д. Дасць бог д., дасць і спажытак (прыказка). І дзень і ноч (увесь час). 2. Тое, што і суткі. Водпуск на 5 дзён. 3. Прамежак часу ў межах сутак, заняты чым-н. Працоўны д. Светлавы д. (частка сутак, на працягу якой свеціць Сонца). 4. чаго. Лік месяца, дата, прысвечаная якой-н. падзеі. Дзень Перамогі (9 Мая — Свята Перамогі ў Вялікай Айчыннай вайне.) Д. нараджэння. 5. множны лік: Пара, перыяд. Дні юнацтва. Палярны дзень — за Палярным кругам: частка года, калі сонца не заходзіць за гарызонт. Посны дзень — дзень, у які згодна з царкоўным звычаям нельга есці скаромнае. Разгрузачны дзень — дзень з аблегчанай дыетай, асабліва для асоб, схільных да паўнаты. Санітарны дзень — дзень, які прызначаецца для навядзення санітарыі. Рабочы (працоўны) дзень — пэўны перыяд часу, адведзены для работы, службы. Ф Добры дзень! — прывітальны зварот днём пры сустрэчы са знаёмымі. Гэтымі дняні; на гэтых днях — некалькі дзён таму назад або праз некалькі наступных дзён. Дзень у дзень; дзень пры дні — штодзень, кожны дзень. Лічаныя дні — мала часу, нядоўга. З дня на дзень — у адзін з бліжэйшых дзён. Чакаем іх з дня на дзень. Наводзіць цень на ясны дзень — наўмысна ўносіць няяснасць у якую-н. справу; блытаць каго-н. Учарашні дзень — былое, мінулае. Чуць дзень — вельмі рана, на світанні. Чорны дзень — цяжкая, змрочная часіна. || памяншальна-ласкальная форма: дзянёк. || прыметнік: дзённы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=836)</a>
