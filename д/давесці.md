### Давесці
**дзеяслоў, закончанае трыванне**

1. каго (што) да чаго. Ведучы, даставіць да якога-н. месца. Д. старога да хаты. 2. што да чаго. Пракласці, правесці да якога-н. месца. Д. шашу да райцентра. З. што да чаго. Займаючыся якой-н. справай, работай, дасягнуць пэўнай мяжы. Д. справу да канца. 4, каго-што да чаго. Прывесці ў які-н. стан. Д. да слёз. 5. што да каго-чаго. Абавязаць да выканання (задання, разнарадкі і пад.). Д. план да кожнага. 6. Падагнаць, прыладзіць адно к аднаму. Д. аконную раму. Давесці да ведама (афіцыйнае) — паведаміць, перадаць многім, усім. Давесці да ручкі (размоўнае) — прывесці ў непрыгодны стан. Давесці да торбы (размоўнае) — прывесці да беднасці, да жабрацтва. || незакончанае трыванне: даводзіць.

**дзеяслоў, закончанае трыванне**

Пацвердзіць правільнасць чаго-н. фактамі, довадамі. Д. тэарэму. || незакончанае трыванне: даводзіць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=775)</a>
