### Даць
**дзеяслоў, закончанае трыванне**

1. каго-што кому. Уручыць, перадаць з рук у рукі непасрэдна. Д. кнігу. Д. грошы на дорогу. Д. свой адрас. Колькі дасі за боты? (пераноснае значэнне: заплаціш). 2. што або з інфінітывам: кому. Тое, што і прадаставіць. Д. кватэру. Д. работу. Д. дарогу. Д. магчымасць што-н. зрабіць. З. Атрымаць як вынік чаго-н. Зямля дала богаты ўраджай. 4. што кому і без дапаўнення. Устроіць для каго-н. якое-н. грамадскае мерапрыемства. Д. абед. Д. канцэрт у гонар госця. 5. што каму-чаму. Вызначыць узрост. На выгляд яму не дасі і сарака год. 6. У спалучэнні з назоўнікам выявіць якое-н. дзеянне, стан. Д. згоду. Д. асечку. Д. званок. Д. асадак. 7. Падвергнуць чаму-н. Д. спагнанне. Спірыду за хуліганства далі год. 8. Нанесці ўдар (размоўнае). Д. поўху. Д. у зубы. 9. Даручыць, вызначыць. Д. заданне. 10. дав, часціца Пры дзеяслове 1 ас. буд. часу абазначае спробу зрабіць што-н. або подступ да дзеяння (размоўнае). Дай, думаю, сяду, адпачну. Без дай прычыны — беспадстаўна. Даць зразумець — намякнуўшы, даць магчымасць здагадацца. Дай бог ногі (размоўнае) — пра жаданне хутчэй уцячы адкуль-н. Дай бог чутае бачыць (размоўнае) — пажаданне здзейсніць абяцанне. Даць аб сабе знаць — прыслаць аб сабе вестку; абазвацца. Даць волю рукам — біць каго-н. Даць галаву на адсячэнне — паручыцца сваім жыццём. Даць пачатак — з'явіцца крыніцай чаго-н. Даць слова — прадаставіць магчымасць выступіць на сходзе. Не даць (сябе) у крыўду — сумець пастаяць за сябе. Не даць ходу — затрымаць што-н. Даць пудла (размоўнае) — прамахнуцца ў якой-н. справе. Даць кругу (размоўнае) — прайсці ці праехаць лішнюю адлегласць, рухаючыся не нацянькі. Даць бярозавай кашы (размоўнае) — адсцябаць за які-н. учынак. Даць па шапцы (размоўнае) — выгнаць, зняць з работы. Даць дыхту (размоўнае) — даць наганяй. Даць пытлю (размоўнае) — адлупцаваць каго-н. Даць здачы — адказаць каму-н. тым жа. Даць цягу (размоўнае) — уцячы. Даць драла (дзёру, драпака, лататы) (размоўнае) — пусціцца наўцёкі. Даць дразда (размоўнае) — вызначыцца ў працы, танцах, гульні. Сам не гам і другому не дам (прымаўка) — не карыстаецца сам чым-н. і іншым не дазваляе. Даць праборку (размоўнае) — адчытаць каго-н. Даць па руках — пакараць; рашуча папярэдзіць. Даць дулю (размоўнае) — нічога не даць. Даць гасла (размоўнае) — паведаміць, даць знаць. Даць у лапу (размоўнае) — падкупіць каго-н. хабарам. Даць фору (размоўнае) — адчуваючы сябе мацнейшым у якой-н. гульні, даць наперад праціўніку якую-н. перавагу (у шахматах — фігуру). Даць дуба (размоўнае) — памерці. || незакончанае трыванне: даваць. || назоўнік: дача. Дача паказанняў.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=816)</a>
