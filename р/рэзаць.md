### Рэзаць
**дзеяслоў, незакончанае трыванне**

1. Раздзяляць на часткі, аддзяляць ад цэлага чым-н. вострым. Р. нажом хлеб. Р. сала. Р. на кавалкі. Р. метал. Р. дровы (пілаваць). Р. камунікацыі (пераноснае значэнне: перарываць, парушаць). Р. па жывым (таксама пераноснае значэнне: дзейнічаць жорстка). 2. Рабіць надрэз, разразаць, а таксама (размоўнае) аперыраваць. Р. нарыў. 3. Забіваць чым-н. вострым. Р. авечку. Р. курэй. Воўк рэзаў авечак (загрызаў; размоўнае). Без нажа рэжа хто-н. каго-н. (пераноснае значэнне: ставіць у цяжкае, бязвыхаднае становішча; размоўнае). 4. пераноснае значэнне: Ставіць у бязвыхаднае становішча; губіць (размоўнае). Р. мой праект. 5. што., па чым. Рабіць адбітак каго-, чаго-н. на паверхні чаго-н. вострым інструментам; вырабляць вырэзваннем. Р. па дрэве. Р. на медзі. 6. Прычыняць рэзкі боль, уразацца ў цела; непрыемна дзейнічаць на вочы, слых і пад. (пра вецер, святло, гук і пад.). Цвік рэжа ў боце нагу. Каўнер рэзаў шыю. Зыркае сонца рэзала вочы. Яго голас рэжа слых. 7. безасабовая форма, што. Пра адчуванне рэзі. Рэжа ў жываце. 8. Гаварыць проста, адкрыта (размоўнае). Р. праўду ў вочы. 9. Ставіць дрэнную адзнаку на экзамене (размоўнае). 10. што, у што і без дапаўнення. Ужыв. замест многіх дзеясловаў для перадачы энергічнага дзеяння, якое абазначаецца гэтымі дзеясловамі (размоўнае). Р. польку (танцаваць). Р. у карты (гуляць). 11. Удараць па датычнай, накіроўваючы ўбок, у косы палёт (спецыяльны тэрмін). Р. мяч. || закончанае трыванне: разрэзаць, зарэзаць і зрэзаць. || аднакратны дзеяслоў: разануць і рэзнуць. || назоўнік: рэзанне, рэзка і разьба. Апрацоўка металаў рэзаннем. Разьба па дрэве. Рэзка хлеба. || прыметнік: рэзальны і разны. Рэзальны апарат. Разныя работы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2789)</a>
