### Разгарнуць
**дзеяслоў, закончанае трыванне**

1. Раскрыць што-н. згорнутае, загорнутае, складзенае. Р. сцяг. Р. пакунак. Р. кнігу. Р. газету. 2. Расхінуць, рассунуць. Разгарнулі хлопцы прысак і дасталі печаную бульбу. 3. Выпрастаць, расправіць. Р. свае плечы. 4. Раскрыць, распусціць. Разгарнула пялёсткі шыпшына. 5. пераноснае значэнне: Падрабязна выкласці, выказаць, апісаць. Р. тэму сачынення. 6. пераноснае значэнне: Даць магчымасць сілам, здольнасцям поўна і свабодна развіцца. Р. талент. 7. пераноснае значэнне: Павялічыць аб'ём, паглыбіць змест, зрабіць буйнейшым па жанру. Байку пісьменнік паспрабаваў р. у вялікую аповесць. 8. Зрабіць, арганізаваць што-н. у шырокіх маштабах. Р. спаборніцтва. 9. Падрыхтаваць да дзеяння, функцыяніравання. Р. выстаўку. 10. Размясціць у шырыню па лініі фронту, прыняць баявы парадак (спецыяльны тэрмін). 11. Начарціць на плоскасці паверхню геаметрычнага цела (спецыяльны тэрмін). Р. мнагаграннік. || незакончанае трыванне: разгортваць. || назоўнік: разгортванне і разгортка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2640)</a>
