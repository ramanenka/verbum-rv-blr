### Рука
**назоўнік, жаночы род**

1. Верхняя канечнасць чалавека ад пляча да кончыкаў пальцаў, а таксама ад запясця да кончыкаў пальцаў. Правая р. Доўгія рукі. Выпасці з рук. Паціснуць руку каму-н. (у знак прывітання або ўдзячнасці). Павітацца за руку (пра поціск рукі). Рукі не падаваць каму-н. (у знак пагарды не абменьвацца рукапацісканнем). Весці за руку (трымаючы за руку). Узяцца (пабрацца) за рукі. Пад рукі весці (падтрымліваючы з двух бакоў пад сагнутыя локці). Пад руку ісці з кім-н. (апіраючыся на чыю-н. сагнутую ў локці руку). На рукі ўзяць каго-н. (пасадзіць да сябе на калені ці, падняўшы, прытуліць да сябе; звычайна пра дзіця). На руках трымаць каго-н. (узяўшы на рукі). На руках насіць каго-н. (таксама пераноснае значэнне: надта песціць, балаваць; размоўнае). Рукі апусціліся ў каго-н. (таксама пераноснае значэнне: прапала жаданне рабіць што-н., быць актыўным). У рукі аддаць каму-н. (самому, асабіста). На руку надзець. Не па руцэ рукавіцы (вялікія або малыя). Залатыя рукі ў каго-н. (умелыя; размоўнае). Рукам волі не давай (не біся, прымі рукі; размоўнае). З рук выпусціць (таксама пераноснае значэнне: упусціць што-н., не выкарыстаць што-н. выгаднае; размоўнае). Рукі грэць на чым-н. (пераноснае значэнне: нажывацца несумленным спосабам; размоўнае неадабральнае). Рукі прэч ад каго-, чаго-н.! (таксама пераноснае значэнне: патрабаванне не ўмешвацца ў чые-н. справы). Р. не задрыжыць у каго-н. (таксама пераноснае значэнне: хопіць рашучасці зрабіць што-н. дрэннае). За руку схапіць каго-н. (таксама пераноснае значэнне: злавіць на месцы злачынства; размоўнае). Цвёрдая р. ў каго-н. (пераноснае значэнне: упэўнены ў сабе, строгі). У руках у каго-н. (таксама пераноснае значэнне: 1) маецца, ёсць. Доказ у руках у следчага; 2) у поўным падначаленні, залежнасці. Уся група ў яе ў руках; 3) злоўлены. Злачынец у руках у міліцыі). У руках або ў сваіх руках трымаць, мець што-н. (таксама пераноснае значэнне: трымаць у сваёй уладзе, валодаючы чым-н.). Уруках трымаць каго-н. (таксама пераноснае значэнне: у строгасці; размоўнае). Руку прылажыць (таксама пераноснае значэнне: паставіць свой подпіс; устарэлае). У рукі або ў свае рукі захапіць, узяць што-н. (таксама пераноснае значэнне: узяць сабе або пад свой кантроль, сваё кіраўніцтва). У рукі ўзяць каго-н. (таксама пераноснае значэнне: зрабіць больш дысцыплінаваным, прымусіць падпарадкавацца; размоўнае). У нашых (маіх, яго) руках (таксама пераноснае значэнне: у нашых магчымасцях, наша права; размоўнае). Усё валіцца з рук (пераноснае значэнне: за што ні вазьміся, нічога не атрымліваецца, ні на што няма сіл; размоўнае). У добрыя, дрэнныя, чужыя рукі аддаць, трапіць або ў добрых, дрэнных, чужых руках быць, знаходзіцца (пераноснае значэнне: да добрых, дрэнных, чужых людзей або ў добрых, дрэнных, чужых людзей; размоўнае). У адны рукі прадаць, адпусціць (пераноснае значэнне: аднаму чалавеку; размоўнае). У рукі само (сам) ідзе (пераноснае значэнне: аказваецца лёгка даступным, дасягальным; размоўнае). У чатыры рукі іграць (іграць на раялі ўдваіх). Голымі рукамі не возьмеш каго-н. (пераноснае значэнне: пра таго, хто хітры, выкрутлівы; размоўнае). З рук у рукі перадаць каго-, што-н. (пераноснае значэнне: непасрэдна перадаць каму-н.). З рук у рукі пераходзіць (пераноснае значэнне: пераходзіць у валоданне то да аднаго, то да другога папераменна). Пад гарачую руку трапіць (у сярдзітую хвіліну, калі хто-н. раздражнёны, раззлаваны; размоўнае). Пад руку папасці, трапіць (пераноснае значэнне: 1) выпадкова трапіцца. Пад руку трапіла цікавая кніжка; 2) тое, што і пад гарачую руку трапіць; размоўнае). Пад рукой (таксама пераноснае значэнне: у непасрэднай блізкасці, так, што зручна карыстацца; размоўнае). Пад руку гаварыць каму-н. (пераноснае значэнне: гаварыць, перашкаджаючы таму, хто заняты справай; размоўнае). На руках біць або ўдарыць (таксама пераноснае значэнне: заключыць здзелку, дамовіцца; размоўнае). Па руках даць каму-н. (таксама пераноснае значэнне: даць каму-н. пострах; размоўнае). На руках памерці чыіх-н. або ў каго-н. (пераноснае значэнне: у прысутнасці таго, хто быў побач, блізка). Падаць, працягнуць руку дапамогі (пераноснае значэнне: дапамагчы; высокае). Падняць руку на каго-н. (пераноснае значэнне: намерыцца ўдарыць або забіць каго-н.). Рукамі і нагамі адбівацца, адпіхвацца (таксама пераноснае значэнне: катэгарычна адмаўляцца; размоўнае). З рукамі і нагамі (пераноснае значэнне: 1) ахвотна, з прыемнасцю; размоўнае З рукамі і нагамі возьмуць такога працаўніка; 2) увесь, цалкам. Выдаць сябе з рукамі і нагамі; размоўнае). Рука ў руку ісці (узяўшыся за рукі; таксама пераноснае значэнне: дзейнічаць сумесна, дружна). Рукой не. дастаць каго-н. (таксама пераноснае значэнне: пра таго, хто дасягнуў высокага становішча, а таксама пра таго, хто далёка; размоўнае). Руку налажыць, накласці на што-н. (пераноснае значэнне: завалодаць чым-н.; размоўнае неадабральнае). Р. не падымаецца ў каго на каго-, што-н. (пераноснае значэнне: не хапае смеласці, рашучасці зрабіць што-н.; размоўнае). Рукі развязаць каму-н. (таксама пераноснае значэнне: даць магчымасць свабодна дзейнічаць; размоўнае). Рукі атрэсці (пераноснае значэнне: катэгарычна адмовіцца ад каго-, чаго-н.; размоўнае). Рукі свярбяць у каго-н. (таксама пераноснае значэнне: 1) на каго, хочацца пабіцца; размоўнае; 2) на што і з інфінітывам, хочацца заняцца якой-н. справай; размоўнае Рукі свярбяць на працу або працаваць). Прайсці праз чые-н. рукі (пераноснае значэнне: быць прадметам чыёй-н. дзейнасці, уздзеяння, увагі). Р. руку мые (прыказка пра тых, хто пакрывае дрэнныя ўчынкі адзін аднаго). Чыстымі рукамі рабіць што-н. (таксама пераноснае значэнне: не крывячы душой, з чыстым сумленнем). 2. пераноснае значэнне: Манера пісьма, почырк. Увесь тэкст напісаны адной рукой. 3. пераноснае значэнне: Старана, бок, напрамак (размоўнае). Па правай руцэ цягнуўся лес (справа). 4. пераноснае значэнне: Пра чалавека, які можа пасадзейнічаць, аказаць пратэкцыю (размоўнае). Свая р. дзе-н. у каго-н. Моцная р. Ад рукі напісаць — пяром, карандашом, у адрозненне ад машынапіснага, друкаванага тэксту. Воля рук (кніжнае) — свабода дзеянняў. Да рук прыбраць каго-што — 1) прысвоіць або завалодаць, захапіць (размоўнае неадабральнае). Прыбраць да рук чые-н. рэчы; 2) поўнасцю падпарадкаваць сабе каго-н. (размоўнае). З другіх (трэціх) рук (даведацца, атрымаць звесткі) — не непасрэдна ад каго-н. З першых рук (даведацца, атрымаць звесткі) — з першакрыніцы, непасрэдна ад каго-н. З рук вон (размоўнае) — вельмі дрэнна, нікуды не варта. З рук збыць каго-што (размоўнае)— пазбавіцца ад каго-, чаго-н. З рук сысці (размоўнае) — застацца беспакараным. Правіннасць сышла з рук. З чужых рук глядзець (размоўнае неадабральнае) — быць у залежнасці ад іншых. На руках — 1) быць, мецца ў наяўнасці. Даведка на руках; 2) у каго, на чыім-н. утрыманні, пад апекай каго-н. У мяне на руках вялікая сям'я. На рукі выдаць што каму — уручыць. На руку каму што (размоўнае) — выгадна каму-н., супадае з чыімі-н. інтарэсамі. На руку нячысты (размоўнае) — схільны да крадзяжу, махлярства. На ўсе рукі майстар (размоўнае) — усё умее рабіць. Не з рукі (размоўнае) — 1) каму, пра нязручнае становішча рукі ў момант якога-н. занятку. Пісаць лежачы — не з рукі; 2) не варта, не падыходзіць. Не пакладаючы рук (размоўнае) — старанна, не перастаючы. Па руках пайсці (хадзіць) (размоўнае) — пераходзіць ад аднаго да другога. Прасіць чыёй рукі — зрабіць каму-н. прапанову выйсці замуж за сябе. Рукі не дайшлі (не даходзяць) да чаго (размоўнае) — не паспявае хто-н. зрабіць што-н. з-за вялікай колькасці іншых спраў. Рукі не даходзяць навесці парадак у кладоўцы. Рукой падаць (размоўнае) — вельмі блізка. Да лесу рукой падаць. Руку (і сэрца) прапанаваць каму (устарэлае) — тое, што і прасіць чыёй-н. рукі. Сон у руку (размоўнае) — пра сон, які спраўдзіўся. Трымаць руку чыю (устарэлае і размоўнае) — быць чыім-н. прыхільнікам; падтрымліваць каго-н. у чым-н. Узяць сябе ў рукі — прымусіць сябе супакоіцца. Як рукой зняло што (размоўнае) — поўнасцю прайшло (звычайна пра боль). || памяншальная форма: ручка. За ручку вадзіць каго-н. (таксама пераноснае значэнне: залішне апекаваць, пазбаўляць магчымасці дзейнічаць самастойна; неадабральнае). Да ручкі дайсці (дабіцца) (размоўнае) — да галечы ці да зусім бязвыхаднага становішча. || памяншальная форма: ручачка. || павелічальная форма: ручышча. || прыметнік: ручны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2761)</a>
