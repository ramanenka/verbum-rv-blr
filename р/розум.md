### Розум
**назоўнік, мужчынскі род**

1. Здольнасць чалавека лагічна і творча мысліць, абагульняць вынікі пазнання. Чалавек вялікага розуму. Яна адрозніваецца і розумам і прыгажосцю. Прыродны р. 2. Разумовае развіццё, інтэлект. Р. дыктаваў ёй зрабіць так. Што галава, то р. (прыказка). Каб не твой р. ды не наша хітрасць, прапалі б усе на свеце (прымаўка). Людзей слухай, а свой р. май (прыказка). Па адзенні сустракаюць, а па розуму праводзяць (прыказка). 3. пераноснае значэнне: Пра чалавека, як носьбіта інтэлекту. Лепшыя розумы чалавецтва (вялікія мысліцелі, вучоныя; высокае).Ад (з) вялікага розуму (размоўнае іранічны сэнс) — здуру, па дурасці. Давесці да розуму каго (размоўнае) — тое, што і на розум наставіць. Дайсці да розуму (размоўнае) — паразумнець, разабрацца ў чым-н. Дайсці сваім розумам (размоўнае) — самастойна разабрацца ў чым-н. Жыць сваім розумам (размоўнае) — прытрымлівацца сваіх поглядаў, быць самастойным ва ўсім. Жыць чужым розумам (размоўнае) — прытрымлівацца чужых поглядаў, не маючы самастойнай думкі. Звесці з розуму каго (размоўнае) — 1) давесці да страты розуму; 2) захапіць, зачараваць. Яе прыгажосць звяла з розуму хлопца. З розумам або з галавой (рабіць што-н.) (размоўнае) — разумна, з веданнем справы. З розуму сышло (размоўнае) — зусім забыў. На розум наставіць (навесці) каго (размоўнае) — даць разумную параду, навучыць чаму-н. добраму. Не пры сваім розуме хто (размоўнае) — не зусім нармальны псіхічна. Прыйсці да розуму (размоўнае) — стаць разважлівым. Пры сваім розуме хто (размоўнае) — у нармальным псіхічным стане. Розум за розум заходзіць у каго (размоўнае) — не ў стане разумна разважаць, дзейнічаць з-за разгубленасці, мноства спраў. Розуму не дабяру (размоўнае) — не магу зразумець, здагадацца. Траціць розум — 1) дурнець; 2) ад каго-чаго, надта захапляцца кім-, чым-н. (размоўнае). Ці маеш ты розум? (размоўнае) — ці разумееш ты, што робіш?

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2751)</a>
