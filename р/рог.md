### Рог
**назоўнік, мужчынскі род**

1. Выраст з касцявога рэчыва на чэрапе ў некаторых жывёл. Валовыя рогі. Абламаць або пазбіваць рогі каму-н. (пераноснае значэнне: уціхамірыць, утаймаваць, прымусіць каго-н. пакарыцца; сагнаць пыху з каго-н.; размоўнае). Сагнуць (або скруціць) у бараноў р. (пераноснае значэнне: строгасцю, жорсткасцю прымусіць каго-н. пакарыцца, падпарадкавацца; размоўнае). 2. Музычны або сігнальны інструмент у выглядзе сагнутай трубы з расшыраным канцом. Паляўнічы р. 3. Полы рог жывёліны, які выкарыстоўваецца для піцця і як ёмішча. Піць віно з рога. Р. багацця (пра невычэрпную крыніцу багацця, дабрабыту). 4. Востры загнуты канец чаго-н. Р. пячных вілак. || памяншальная форма: ражок. Рожкі ды ножкі засталіся ад каго-н. (нічога не засталося; размоўнае). || прыметнік: рагавы і рогавы.

**назоўнік, мужчынскі род**

Месца, дзе сыходзяцца, перасякаюцца два прадметы ці два бакі чаго-н. На рагу вуліцы. Р. стала. Р. хусткі. || памяншальная форма: ражок.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2747)</a>
