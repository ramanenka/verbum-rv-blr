### Развесці
**дзеяслоў, закончанае трыванне**

1. Ведучы, даставіць (многіх) у розныя месцы. Р. вартавых (расставіць па пастах). 2. Тое, што і раз'яднаць. Лёс навекі нас развёў. 3. Скасаваць чый-н. шлюб. Р. маладых. 4. Накіраваць часткі чаго-н. у розныя бакі. Р. мост. Р. пілу (адагнуць зубы адзін за адным управа і ўлева).Развесці рукамі (размоўнае) — павесці рукамі ў розныя бакі ў знак здзіўлення, бяссілля ў вырашэнні якой-н. справы. || незакончанае трыванне: разводзіць. || назоўнік: развядзенне, развод і разводка.

**дзеяслоў, закончанае трыванне**

Тое, што і растварыць. Р. спірт. Р. фарбу. || незакончанае трыванне: разводзіць. || назоўнік: развядзенне.

**дзеяслоў, закончанае трыванне**

1. Даць распладзіцца каму-н., разрасціся чаму-н. Р. трусоў. Р. парк. 2. пераноснае значэнне: Пачаць рабіць што-н. непрыемнае, нуднае (размоўнае). Р. доўгую, пустую гутарку. 3. Распаліць, раскласці. Р. вогнішча. Р. агонь. || незакончанае трыванне: разводзіць. || назоўнік: развядзенне і развод. Пакінуць рубель на р.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2634)</a>
