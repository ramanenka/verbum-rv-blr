### Род
**назоўнік, мужчынскі род**

1. Асноўная грамадская арганізацыя першабытнаабшчыннага ладу, аб'яднаная сваяцтвам і агульнасцю гаспадаркі. Старэйшына роду. 2. Рад пакаленняў, якія паходзяць ад аднаго продка, а таксама ўвогуле пакаленне. Са знатнага роду. Весці свой р. ад каго-н. (паходзіць ад каго-н.). Родам гараджанін. З роду ў р. (з пакалення ў пакаленне). Без роду, без племені (пра чалавека невядомага паходжання; устарэлае). Ні роду ні племені (пра чалавека адзінокага, без родных; устарэлае). Гэта ў іх у родзе (па спадчыннасці). Р. чалавечы (людзі). 3. У сістэматыцы жывёл і раслін: група, якая аб'ядноўвае некалькі відаў, што валодаюць агульнымі прыметамі. Ад (з) роду (размоўнае) — ад самага нараджэння. На раду напісана што (размоўнае) — прадвызначана.

**назоўнік, мужчынскі род**

1. Разнавіднасць чаго-н., якая валодае якой-н. якасцю, уласцівасцю. Р. войск (спецыялізацыя войск у залежнасці ад характару ўзбраення і прызначэння). Войскі ўсіх родаў зброі. 2. Напрамак, спосаб дзейнасці. Выбраць новы р. дзейнасці. 3. Нешта (нехта) накшталт каго-, чаго-н., падабенства каго-, чаго-н. Гэта гасцініца — р. пансіяната.

**назоўнік, мужчынскі род**

Граматычны клас слоў, які характарызуецца пэўнымі склонавымі канчаткамі і асаблівасцямі дапасавання. Назоўнікі мужчынскага, жаночага і ніякага роду. || прыметнік: родавы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2748)</a>
