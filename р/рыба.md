### Рыба
**назоўнік, жаночы род**

1. Вадзяная пазваночная жывёліна з канечнасцямі ў выглядзе плаўнікоў, якая дыхае жабрамі. Касцявыя рыбы. Драпежная р. Рачная, марская р. Біцца як р. аб лёд (пакутліва шукаць выйсце з цяжкага становішча; размоўнае). Як р. у вадзе адчуваць сябе дзе-н. (натуральна, проста, добра; размоўнае). У каламутнай вадзе рыбу лавіць (пераноснае значэнне: мець выгаду, карыстаючыся няяснасцю абставін; размоўнае неадабральнае). 2. Частка тушы (тушкі) такой жывёліны, якая ўжыв. ў ежу. Смажаная, вэнджаная, салёная р. Р. пад марынадам. || памяншальная форма: рыбка. || прыметнік: рыбны і рыбін. Рыбная лоўля. Рыбная прамысловасць. Рыбныя катлеты. Рыбны дзень (у які гатуюцца рыбныя, а не мясныя стравы). Рыбіна луска. Рыбін тлушч (вадкі тлушч з печані трасковых рыб).

**прыстаўка**

Першая частка складаных слоў са знач.: 1) які мае адносіны да рыбы, яе лоўлі, да развядзення, апрацоўкі рыбы, напр. рыбаапрацоўка, рыбаахова, рыбагадавальнік, рыбагаспадарка, рыбаедны, рыбалакацыя, рыбапрамысловы; 2) які мае адносіны да рыбы (у 2 знач.), да рыбных прадуктаў, напр. рыбавяндлярны, рыбазасольны, рыбакансервы, рыбамаразільны, рыбапрадукты.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2769)</a>
