### Раз
**назоўнік, мужчынскі род**

1. Абазначэнне аднакратнага дзеяння (пры падліку, указанні на колькасць). Не р. (неаднакратна). Сем разоў адмерай, адзін р. адрэж (прыказка). 2. З'ява, выпадак у шэрагу аднародных дзеянняў, праяўленняў чаго-н. У мінулы р. Адным разам (аднойчы). Р. за разам (паўтараючыся). Р. на р. не прыходзіцца (не заўсёды бывае аднолькава). З. нескланяльнае: Адзін (пры падпіку). Р., два, тры. Р.-два і гатова (вельмі хутка; размоўнае жартаўлівае).Аднаго разу — аднойчы. Ва ўсякім разе — пры любых абставінах. Другім разам (размоўнае) — калі-небудзь, не цяпер. Другі раз (іншы раз) — часам, у некаторых выпадках. За раз — у адзін прыём. Не раз (і не два) — многа разоў. Ні ў якім разе — ні пры якіх умовах, ніколі. Па той раз — з таго часу. Раз за разам — зноў і зноў, бесперапынна. Раз (і) назаўсёды — канчаткова, беспаваротна. Ў самы раз (самы раз) (размоўнае) — якраз, у пару. У такім разе — у такім выпадку. || памяншальная форма: разок і разік.

**прыслоўе, размоўнае**

Аднойчы. Р. уночы пачуўся гул машын.

**злучнік, размоўнае**

Калі. Р. не ўмееш, не бярыся.

**размоўнае, выказнік**

Абазначае хуткае і рэзкае дзеянне (стукнуў, схапіў і пад.). Р. яго па спіне!

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2617)</a>
