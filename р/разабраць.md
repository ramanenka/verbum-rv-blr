### Разабраць
**дзеяслоў, закончанае трыванне**

1. Раз'ядноўваючы, разнімаючы па частках, раскласці. Р. гадзіннік. Р. старую хату. 2. Узяць усё, раскупіць. Р. бычкоў для гадоўлі. Р. падручнікі. Разабралі тавар. 3. Прывесці ў парадак, размясціць у пэўным парадку. Р. лісты. Р. дакументы. 4. Спарадкаваць, раздзяліўшы мяса і сала і інш. часткі. Р. кабана. 5. пераноснае значэнне: Даследуючы, высветліць, даць ацэнку чаму-н. Р. паперы. Р. сказ па часцінах мовы. 6. пераноснае значэнне: Распазнаць, адрозніць. Р. почырк. Р. гатунак груш па смаку. Не р., што ён гаворыць. 7. пераноснае значэнне: Ахапіць, апанаваць (пра пачуццё, жаданне і пад.) (размоўнае). Яе разабрала злосць. Дзяцей разабрала цікавасць. 8. безасабовая форма, каго (што). Пра стан моцнага ап'янення (размоўнае). Яго разабрала пасля шклянкі гарэлкі.Не разбяры-бяры (размоўнае) — пра што-н. вельмі заблытанае, незразумелае. Разабраць па костачках (размоўнае) — дэталёва абмеркаваць, абгаварыць каго-шго-н. (Усю) ноч разбяруць (размоўнае) — не будзе калі спаць. || незакончанае трыванне: разбіраць. || назоўнік: разбор і разборка. || прыметнік: разборны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2620)</a>
