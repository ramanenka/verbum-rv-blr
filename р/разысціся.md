### Разысціся
**дзеяслоў, закончанае трыванне**

1. Пайсці ў розныя бакі, розныя месцы. Нашы шляхі разышліся. Хмары разышліся. 2. Ідучы насустрач, не сустрэцца; размінуцца. Р. ў цемры. 3. Спыніць якія-н. сувязі, знаёмства з кім-н.; парваць адносіны. Сябры разышліся. 4. Раз'ехацца, рассунуцца ў бакі. Р. па швах (разарвацца). 5. Аказацца распраданым, раскупленым. Усе выданні разышліся. 6. Распаўсюдзіцца, расплыцца на паверхні чаго-н., у чым-н.; пашырыцца, стаць вядомым. Чуткі разышліся. 7. Паступова рассеяцца, знікнуць. Дым разышоўся. 8. Прывыкнуць да хады; перастаць адчуваць стому ад хады. 9. Набыць большую скорасць у руху (размоўнае). Няма дзе разысціся. 10. пераноснае значэнне: Дайсці да крайняй ступені ў якіх-н. дзеяннях, у праяўленні чаго-н.; моцна ўзбудзіцца. Дзеці разышліся, не суняць. || незакончанае трыванне: разыходзіцца. || назоўнік: разыходжанне і разыход.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2675)</a>
