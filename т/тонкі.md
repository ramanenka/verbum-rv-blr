### Тонкі
**прыметнік**

1. Невялікі ў папярочным сячэнні, у абхваце. Тонкія ніткі. Тонкая тканіна. Тонкія пальцы. Тонкая бярозка. 2. Невялікі па шырыне, вузкі. Тонкая рыска. 3. Пра гукі, голас: высокі. Т. голас. 4. Пра твар, рысы твару: не грубы, прыгожа абрысаваны. Тонкія рысы твару. 5. Складаны, выкананы з вялікай увагай, умела, па-мастацку. Тонкая работа. Тонкая разьба. 6. Пра смак, пах і пад.: вытанчаны, не рэзкі. Т. водар кветак. 7. Пра розум, мысленне, гумар і пад.: гібкі, праніклівы, які схоплівае малапрыметнае. Т. розум. Тонкая крытыка. 8. Чуллівы, які ўспрымае самыя слабыя раздражненні (пра органы пачуццяў і іх дзейнасць). Т. слых. || назоўнік: тонкасць. || памяншальная форма: тоненькі і танюсенькі

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3167)</a>
