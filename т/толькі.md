### Толькі
**часціца**

1. часціца: вылучальна-абмежавальная. Не больш як, усяго. Заплаціў т. тры рублі. Дзяўчынцы т. два тыдні. 2. часціца: абмежавальная. Не раней чым. Я прыеду т. заўтра. 3. часціца: абмежавальная. Выключна, адзіна; нічога, акрамя гэтага. Ён будзе т. настаўнікам. На ўроку мы т. чыталі. 4. часціца: ўзмацняльная (пры займенніках і прыслоўях звычайна ў адмоўных сказах). Узмацняе ўяўленне аб вялікай колькасці, аб'ёме і пад. чаго-н. Чаго ён т. не расказваў. Чаго т. не прыдумаюць людзі. 5. прыслоўе: Зусім нядаўна (аб завяршэнні якога-н. дзеяння, наступленні якога-н. стану). Дзеці т. навячэралі і спаць яшчэ не клаліся. Я т. што прыехаў. 6. злучнік: супраціўны. Злучае члены сказа і сказы з супраціўна-абмежавальнымі адносінамі. Ноч была ціхая, т. сумна шумеў лес. 7. злучнік: супраціўны. Аднак, але. Ён доўга гаварыў, т. я не паверыў яму. 8. злучнік: далучальны. Ужыв. для сувязі членаў сказа і сказаў, якія ўдакладняюць або дапаўняюць выказаную думку. Ён ніколі не расказваў пра сваё жыццё, хіба т. дзецям. 9. злучнік: часавы. Ужыв. ў даданых сказах часу, калі падзеі, аб якіх гаворыцца ў галоўным сказе, пачынаюцца адразу ж пасля падзей даданага сказа. Т. мы заснулі, і тут жа раздаўся стук у акно. 10. злучнік: умоўны. Падпарадкоўвае даданыя сказы са значэннем рэальнай умовы. Школу ты закончыш паспяхова, т. старайся.Толькі і — выражае ўзмоцненае адценне абмежавання.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3166)</a>
