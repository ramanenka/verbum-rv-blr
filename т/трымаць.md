### Трымаць
**дзеяслоў, незакончанае трыванне**

1. Узяўшы ў рукі (у зубы, у рот і пад.), не даваць выпасці, вырвацца. Т. кніжку ў руках. Т. каня за павадок. 2. пераноснае значэнне: Захоўваць за сабою; утрымліваць у сабе. Атрад трымаў абарону. Печ доўга трымае цяпло. 3. Прымушаць знаходзіцца дзе-н. супраць волі, не выпускаць. Т. у палоне. Т. на галодным пайку. 4. Мець у сябе, у сваёй уладзе, гаспадарцы; кіраваць кім-, чым-н. Т. дзве каровы. Т. уладу ў сваіх руках. 5. Надаўшы чаму-н. якое-н. становішча, захоўваць яго некаторы час. Т. рукі выцягнутымі ўперад. 6. Служыць апорай чаму-н.; падтрымліваць. Бэлькі трымаюць столь. 7. Захоўваць дзе-н. Т. грошы ў банку. 8. Здаваць каму-н. за плату памяшканне. Т. кватарантаў. 9. Рухацца ў якім-н. напрамку (размоўнае). Трымай управа. 10. Мець кантакты з кім-, чым-н. Т. сувязь з кім-н. 11. Утрымлівацца, трымацца (пра мароз і пад.). Мароз трымае ўжо другі тыдзень. 12. У спалучэнні з некаторымі назоўнікамі азначае: ажыццяўляць, здзяйсняць, выконваць тое, аб чым гаворыць назоўнік. Т. слова. Т. экзамен.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3206)</a>
