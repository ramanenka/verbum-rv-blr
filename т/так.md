### Так
**прыслоўе**

1. прыслоўе: Такім чынам, а не інакш. Т. трэба рабіць. Ці т. я сказаў? 2. прыслоўе: У такім стане, выглядзе і пад. Мяса трэба есці з хлебам, а не т. Мужчына нёс чамадан, а жанчына ішла т. З. прыслоўе: У такой ступені, да такой ступені, настолькі. Тэта было т. даўно, што ніхто не помніць. Стала т. цёмна, як ноччу. 4. прыслоўе: Без асаблівай прычыны, патрэбы або без пэўнай мэты, без сур'ёзнага намеру. Ён прыйшоў не памагаць, а т. паглядзець. 5. прыслоўе: Правільна, дакладна, сапраўды. Сумленны ён чалавек, гэта т. 6. часціца: Ужыв. ў рэпліках пры адказе для выражэння сцвярджэння, згоды. Верш вывучыў? — Т. Ты любіш маляваць, любіш многа чытаць. Т.? — Т. 7. часціца: Ужыв. ў рэпліцы-адказе з агульным значэннем неакрэсленасці. Як жывеш? —Ды т. 8. часціца: ўказальная. Выкарыстоўваецца ў пачатку сказа для канкрэтызацыі пацвярджэння раней выказанай думкі. Т., цяжка табе будзе пакуль прывыкнеш. 9. часціца: ўзмацняльная. Выкарыстоўваецца для падкрэслівання большай выразнасці таго слова, пры якім яно стаіць. А я т. думаю, што ўсё гэта забудзецца. 10. часціца: абмежавальная. Ужыв. для ўказання на прыблізную колькасць, меру чаго-н., час і пад. Прайшлі т. кіламетраў пяць. Гадоў т. праз дзесяць і не пазнаеш яго, як сустрэнеш. 11. часціца: У спалучэнні з «і» указвае на характар дзеяння. Яблык апетытны, т. і хочацца ўкусіць. 12. злучнік: У спалучэнні са злучнікам «як» выкарыстоўваецца для злучэння аднародных членаў сказа і сказаў з параўнальна-супастаўляльным адценнем. Як дзеці, т. і дарослыя любяць сваю родную мову. За так (размоўнае) — бясплатна, дарма. І так далей — ужыв. ў канцы пералічэння чаго-н. і ўказвае, што пералічэнне можа прадаўжацца. Не так каб (размоўнае) — не вельмі. Не так каб цёпла было, але і не холадна. Не так сабе — з нейкай мэтай, з пэўным намерам. Так і так (размоўнае) — ужыв. замест пераказу, паўтарэння ўжо вядомага, пра што ўжо расказвалася. Так сабе (размоўнае) — для абазначэння невысокай, пасрэднай ацэнкі каго-, чаго-н. Цікавая кніжка? — Так сабе. Так ці інакш (іначай) — ва ўсякім выпадку, як бы не склаліся абставіны. Так ці інакш, я заўтра буду ў вас. Хоць бы і так (размоўнае) — няма нічога асаблівага, дрэннага ў чым-н.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3129)</a>
