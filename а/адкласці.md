### Адкласці
**дзеяслоў, закончанае трыванне**

1. Пакласці ўбок, асобна. А. патрэбную рэч. 2. Захаваць, не расходуючы. А. грошы на мэблю. 3. Назбіраць, назапасіць; утварыць адклады. Возера адклала тоўсты слой ілу. 4. Пакінуць пасля сябе для захавання патомства (спецыяльны тэрмін). Птушка адклала яйкі. 5. Адтэрмінаваць, перанесці. А. сход. Не адкладвай справы на заўтра, а жаніцьбы на старасць (з народнай творчасці). 6. Пра каўнер і прадметы, прымацаваныя да чаго-н. адным краем: апусціць, адкінуць. А. каўнер кажуха. 7. У геаметрыі: адмераўшы, адзначыць адрэзак на прадмет. На прамой АВ а. адрэзак СД 8. пераноснае значэнне: Пакінуць след, адбітак, зрабіць уплыў. Перажыванні адклалі свой след. || незакончанае трыванне: адкладаць і адкладваць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=127)</a>
