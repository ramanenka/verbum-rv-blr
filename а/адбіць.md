### Адбіць
**дзеяслоў, закончанае трыванне**

1. Аддзяліць, адламаць ударам. А. ручку кубка. А. дошку. 2. Адкінуць сустрэчным ударам. А. мяч рукою. А. атаку. 3. пераноснае значэнне: Адказваючы на абвінавачанні, прыдзіркі і пад., абвергнуць іх. А. нападкі крытыканаў. 4. Вярнуць сабе сілаю, з боем. А. горад. 5. Прыцягнуць, прывабіць да сябе, аддаліўшы ад другога (размоўнае). А. чужога мужа. А. пакупнікоў. 6. пераноснае значэнне: Прымусіць баяцца што-н. рабіць; знішчаць, адабраць (памяць, жаданне і пад.) (размоўнае). А. ахвоту спрачацца. Гора адбіла памяць. 7. што. Адлюстраваць чый-н. вобраз (пра гладкую паверхню). Люстра адбіла малады яшчэ твар жанчыны. 8. Адлюстраваць, паказаць у вобразах. А. жыццё ў мастацтве. 9. Абазначыць ударамі, звонам і пад. А. такт рукой. Гадзіннік адбіў дванаццаць. А. тэлеграму (паслаць; размоўнае). 10. Ударам пашкодзіць што-н., зрабіць балючым. А. печань. А. глузды. А. далоні. 11. Навастрыць, выраўнаваць лязо касы і пад., б'ючы малатком. А. касу. 12. Ударамі размякчыць. А. мяса. 13. Памераўшы, выдзеліць участак чаго-н. і аддзяліць, перагарадзіўшы. А. участак пашы. || незакончанае трыванне: адбіваць. || назоўнік: адбіванне і адбіццё. || назоўнік: адбіўка, адбой і адбойка. Адбіўка касы. Адбой мяча рукой. Адбойка вугалю ў забоі.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=103)</a>
