### Адбіцца
**дзеяслоў, закончанае трыванне**

1. Тое, што і адламацца. Ручка кубка адбілася. 2. Даць адпор, абараніцца. А. ад ворага. З. Адстаць ад тых, з кім быў разам (размоўнае). А. ў дарозе ад кампаніі. 4. Парваць сувязь з кім-, чым-н., перастаць рабіць што-н., займацца чым-н. (размоўнае). А. ад дому. А. ад вучобы. А. ад рук (перастаць слухацца, падпарадкоўвацца). 5. Сустрэўшы на шляху перашкоду, змяніць свой напрамак на другі, адваротны (пра гукі, прамяні і пад.). Крык адбіўся рэхам у гарах. 6. Адлюстравацца на гладкай паверхні. Дрэва адбілася ценем у вадзе. 7. пераноснае значэнне: Адлюстравацца ў вобразах, паняццях. У лірыцы адбілася жыццё людзей. 8. Атрымаць вонкавае праяўленне, выявіцца (пра пачуцці, стан і пад.). Трывога адбілася на твары жанчыны. 9. Выклікаць сабой якое-н. пачуццё; адазвацца. Родныя далягляды навек адаб'юцца ў душы. 10. на кім-чым. Зрабіць уздзеянне, уплыў на каго-, што-н. Цяжкая праца адбілася на здароўі. 11. Пакінуць адбітак. На пяску адбіліся сляды ног. || незакончанае трыванне: адбівацца.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=103)</a>
