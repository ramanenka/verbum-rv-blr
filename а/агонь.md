### Агонь
**назоўнік, мужчынскі род**

1. Гаручыя святлівыя газы высокай тэмпературы; полымя. Згарэць у агні. Баяцца як агню (вельмі баяцца). Днём з агнём не знойдзеш (нідзе не знойдзеш; размоўнае). З агню ды ў полымя (з адной непрыемнаці ў другую, яшчэ большую; размоўнае). Паміж двух агнёў (пра небяспеку з двух бакоў). Прайсці (праз) а., ваду і медныя трубы (шмат зведаць у жыцці; з поспехам пераадолець цяжкасці). У а. і ў ваду пойдзе за каго-н. (гатовы на ўсё дзеля каго-н.). Хлопец —а.!(пераноснае значэнне: жвавы, гарачы чалавек). Антонаў а. (гангрэна, заражэнне крыві; устарэлае). Гарэць (пячы) агнём (вельмі моцна балець). Увесь у агні (у гарачцы). Не жартуй (не гуляй) з агнём (не рабі таго, што можа пацягнуць за сабой непрыемныя вынікі). Агнём і мячом (з бязлітаснай жорсткасцю). Як агню ўхапіўшы (вельмі хутка). 2. Святло ад асвятляльных прыбораў. Запаліць а. Агні горада. 3. Стральба (ружэйная, артылерыйская). Адкрыць а. Шквальны а. Агонь! (каманда страляць). || памяншальная форма: агеньчык і аганёк. Гарыць а. На а. зайсці да каго-н. (зайсці выпадкова, мімаходам, убачыўшы ў вокнах святло). Працаваць з аганьком (з запалам, з захапленнем, праяўляючы ініцыятыву, выдумку). || прыметнік: агнявы, агнёвы, агністы і вогненны. Агнявая сушка (на агні). Агнявы пункт (артылерыйскі, кулямётны). Агнявыя сродкі (снарады). Агнёвыя прамяні сонца. Агністая чырвань на ўсходзе. Вогненныя языкі (пра полымя).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=91)</a>
