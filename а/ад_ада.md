### Ад (ада)
**прыназоўнік**

1. Указвае на зыходны пункт чаго-н. Адысці ад агню. Ад Мінска да Брэста. Ад галавы да пят. 2. Указвае на крыніцу чаго-н. Даведацца ад настаўніка. 3. Указвае на непасрэдную сувязь з чым-н., з якой-н. дзейнасцю. Рабочы ад станка. Людзі ад навукі. 4. Указвае на цэлае, якому належыць частка. Крошкі ад хлеба. Ножка ад крэсла. 5. Указвае на што-н., ад чаго пазбаўляюцца, што ліквідуецца, накіраванае супраць чаго-н. Ачысціць ад пылу. Схавацца ад спякоты. Лекі ад хваробы. 6. Указвае на прычыну, падставу чаго-н. Плакаць ад гора. Вясёлы ад шчасця. 7. Указвае на другі прадмет, які супрацьпастаўляецца першаму. Трэба адрозніваць дабро ад зла. 8. Ужыв. пры абазначэнні даты дакумента. Загад ад 10 мая. 9. У выразах: год ад году, час ад часу, дзень ада дня і пад. ўказвае на часавую паслядоўнасць.

**прыстаўка**

1. Утварае дзеясловы са знач.: а) канца, спынення, кан- чатковага выканання дзеяння. напр. адпрацаваць, аддзяжурыць, адгрымець, адказнасць; б) устаранення чаго-н., рух убок, напр. адклеіць, адштурхнуць, ад'ехаць; в) інтэнсіўнасці дзеяння, напр. адмабілізаваць, адпрацаваць, адсцябаць; г) давядзення да непажаданага стану, напр. адтаптаць, адсядзець, адляжаць; д) з марфемай «цца» — дзеяння, учыненага з мэтай ухілення ад чаго-н., напр. адпісацца, адкараскацца; е) з марфемай «цца» — заканчэння працяглага дзеяння, напр. адваявацца, адбіцца. 2. Утварае назоўнікі са знач. аддалення, напр. адгалосак. 3. Утварае прыметнікі са знач. утварэння, паходжання ад чаго-н., напр. аддзеяслоўны, адыменны. 4. Утварае прыслоўі, напр. адгэтуль, адусюль.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=97)</a>
