### Гара
**назоўнік, жаночы род**

1. Значнае ўзвышша, што ўзнімаецца над мясцовасцю або выдзяляецца сярод іншых узвышшаў. Каўказскія горы. Спускаіца з гары. Снежная г. (для катання на лыжах, санках і пад.). 2. множны лік: Горная краіна, гарыстая мясцовасць. Жыхары гор. Поход у горы. 3. пераноснае значэнне, чаго, з чаго. Вялікая колькасць чаго-н. складзенага ў кучу. Г. дроў. Горы кніг. 4. Памяшканне, прастора паміж столлю і дахам у будынку; гарышча. Злажыць сена на гару. Зёлкі сушаць звычайна на гары. 5. (з прыназоўнік «у», «з», «на»); Вышыня, верх. Шум чуўся з гары. Абяцаць залатыя горы — абяцаць надта многа. Гара з плячэй звалілася (размоўнае) — пра збаўленне ад клопатаў. Гарою стаяць за каго-што — усімі сіламі абараняць. Горы варочаць — вельмі многа рабіць. Горы вярнуць на каго (размоўнае неадабральнае) — няславіць каго-н., гаварыць пра каго-н. многа непрыемнага. Горы перавярнуць — зрабіць вельмі значную работу. Не за гарамі — 1) пра нешта блізкае, што хутка наступіць; 2) блізка, недалёка (быць, знаходзіцца). || памяншальная форма: горка. || прыметнік: горны. Г. хрыбет. Горная краіна.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=667)</a>
