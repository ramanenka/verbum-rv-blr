### Гараць
**дзеяслоў, незакончанае трыванне**

1. Паддавацца дзеянню агню, знішчацца агнём. Дровы гараць. 2.  Дзейнічаць, быць у спраўнасці (пра тое, што дае полымя, святло). Пліта гарыць. 3. Траціць усё набытае з прычыны пажару, аказацца пагарэльцам. Нашы родзічы два разы гарэлі ад маяанкі. 4. Быць у ліхаманкавым стане. Дзіця ўсю ноч гарэла. 5. Чырванець ад прыліву крыві. Вушы гараць. 6. Ззяць, блішчаць. На сонцы гарэлі гронкі рабіны. Вочы гараць ад крыўды. 7. пераноснае значэнне, чым. Зазнаваць якое-н. моцнае пачуццё. Г. нянавісцю. 8. пераноснае значэнне, ад чаго. Зведваць моцнае пачуццё пад уздзеяннем чаго-н. Г. ад сораму. 9. пераноснае значэнне: Поўнасцю аддавацца рабоце, ідэі і пад. Хто сам на працы гарыць, той і людзям свеціць (прыказка). 10. Псавацца, гнісці ад перагрэву. Сена гарыць у копах. Пасевы гараць (сохнуць ад засухі). 11. пераноснае значэнне: Хутка зношвацца, рвацца (пра адзенне, абутак). На дзетках хутка гарыць адзежа. 12. пераноснае значэнне: Быць пад пагрозай зрыву па прычыне спазнення, упушчэння тэрмінаў. План гарыць. Пуцёўка гарыць. 13. Цвісці (пра агуркі, гарбузы і пад.). Агуркі пачалі г. Вока (зуб) гарыць на што (размоўнае) — вельмі хочацца мець што-н. Гары яно гарам; хай яно гарам гарыць (размоўнае) — ужываецца як праклён. Гарыць душа (нутро) у каго, чыя (чыё) (размоўнае) — хто-н. вельмі ўсхваляваны, узбуджаны. Гарыць зямля пад нагамі ў каго — пра небяспечнае становішча для каго-н., у сувязі з чым прыходзіцца ўцякаць. На злодзеі шапка гарыць (размоўнае) — гавораць пра таго, хто міжвольна сам выдае сябе ў тым, што больш за ўсё імкнецца ўтаіць. Не гарыць (размоўнае) — няма патрэбы ў спешцы. Работа (усё) гарыць у руках у каго (размоўнае адабральнае) — работа ідзе добра, хутка. Скура гарыць на кім (размоўнае неадабральнае) — пра залішне рухавага, неспакойнага чалавека. Як мокрае гарыць (размоўнае неадабральнае) — вельмі марудна. || закончанае трыванне: згарэць. || назоўнік: гарэнне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=669)</a>
