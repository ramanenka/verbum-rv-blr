### Выдаць
**дзеяслоў, закончанае трыванне**

1. Даць што-н., забяспечыць чым-н. В. грашовы аванс. В. даведку. 2. Вырабіць, выпусціць (якую-н. прадукцыю), падаць як вынік работы (спецыяльны тэрмін). Мартэн выдаў першую плаўку. Машына выдала інфармацыю. 3. (са словам «замуж» або, размоўнае, без яго), каго за каго. Паспрыяць замужжу, аддаць замуж. В. дачку за афіцэра. Удала выдалі дзяўчыну. 4. Выпусціць з друку, надрукаваць. В. кнігу. 5. Апублікаваць, абвясціць. В. постанову. 6. Раскрыць, зрабіць вядомым; удаць. В. змоўшчыкаў. В. сакрэт. В. сябе неабдуманым словам. 7. каго-што за кагошто. Прадставіць, назваць не тым, кім, чым яны з'яўляюцца. В. сябра за брата. В. чутае за бачанае. || незакончанае трыванне: выдаваць. || назоўнік: выдача і выданне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=573)</a>
