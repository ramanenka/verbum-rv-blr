### Высокі
**прыметнік**

1. Вялікі па працягласці знізу ўверх або далека размешчаны ў напрамку знізу ўверх; процілегласць нізкі. В. рост. В. дом. Высокія горы. Жыць высока (прыслоўе). В. лоб (вялікі). 2. Значна большы за сярэднюю норму, за сярэдні ўзровень. В. ціск крыві. В. ўраджай. Высокія тэмпы развіцця. В. працэнт. Высокая вода (на высокім узроўні). 3. Выдатны па свайму значэнню, вельмі важны, пачэсны (кніжнае). Высокая адказнасць. В. гонар. Высокая ўзнагарода. В. госць. 4. Поўны глыбокага значэння, незвычайны па свайму зместу (кніжнае). Высокая ідэйнасць. В. стыль. 5. Вельмі добры. Высокае майстэрства. Кніга высокай вартасці. Быць высокай думкі пра каго-н. 6. Тонкі, гучны, які ўтвараецца ваганнямі вялікай частаты (пра гукі). В. голас. Высокая нота. || памяншальная форма: высокенькі. || назоўнік: вышыня.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=616)</a>
