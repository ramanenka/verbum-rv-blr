### Што
**займеннік**

1. пытальны і адносны. Указвае, пра які прадмет, рэч, з'яву і пад. ідзе гаворка. Ш. там адбылося? Выканай вось ш. Ш. не ў меру, тое ў шкоду. Ш. вы кажаце? (ужыв. таксама як выраз здзіўлення з выпадку чаго-н. сказанага). 2. пытальны, у знач. выказніка: У якім стане, які, як. Як наша вёска, ш. суседзі? 3. пытальны, у знач. прыслоўе: Тое, што і чаму (у 1 знач.). Ш. не заходзіш да нас? Я раздумаў ехаць. — Ш. так? 4. пытальны і адносны. Тое, што і колькі (у 1 знач.). Ш. яна варта. Ш. ёсць духу. Ш. толку ў гэтым (г. зн. няма толку). Ш. яму за карысць ад гэтага? (якая карысць, няма карысці). 5. пытальны, у знач. прыслоўе: Навошта? для чаго? Ш. нам спрачацца з імі? 6. адносны. Тое, што і які (у 1 знач.). Хата, ш. каля лесу. 7. неазнач. Тое, што і што-небудзь (размоўнае). Калі ш. — я прыеду і зробім. Дайце мне з 'есці чаго. 8. нытальны. Ужыв. для выражэння пытання, перапытвання, уяўляе сабой сказ у знач. што ты сказаў? што трэба? што такое? — Глянь сюды. — Ш.? Ш. ты ? Ну і ш. ?А што (размоўнае) — рэпліка ў адказ на пытанне ў знач. чаму, чаго пытаешся. — Ты хочаш гэта рабіць? — А што? З чаго (размоўнае) — чаму, па якой прычыне. І з чаго ёй дрэнна стала? На што ўжо (размоўнае) — уводзіць уступальны сказ. На што ўжо ён негаваркі, і то разгаварылі. Ні за што (размоўнае) — ні ў якім разе. Ні за што, ні пра што (размоўнае) — 1) дарэмна; 2) без прычыны, падстаў. Ні з чым (застацца, пайсці і пад.; размоўнае) — без усяго. Ні пры чым (размоўнае) — не мае адносін, не вінаваты ў чым-н. Ён тут ні пры чым. Прм чым (размоўнае) — у чым вінаваты, якія адносіны мае. Пры чым тут мы? Ці што (размоўнае) — пабочнае слова, якое выражае няўпэўненасць, сумненне. Ну, будзем ужо збірацца, ці што? Што да чаго (размоўнае) — у чым сутнасць, сэнс чаго-н. Разбярыся тут, што да чаго. Што ж (размоўнае) — рэпліка ў знач. так, прыходзіцца згадзіцца. Што ж, няхай будзе так. Што за (размоўнае) — у пытанні і вокліч: які. Што за глупства?! Што за дзяўчына да вас прыехала? Што за страва! (якая добрая). Што зробіш! — рэпліка ў знач. нічога не зробіш, так ужо будзе. Што і казаць (размоўнае) — вядома, сапраўды. Факт, што і казаць, упартая рэч. Што рабіць! — тое, што і што зробіш. Што там (размоўнае) — рэпліка ў знач. добра, няхай. Што ты (вы)? — выраз здзіўлення, спалоху, пярэчання.

**злучнік**

1. Далучае даданы сказ да галоўнага. Крыўдна, ш. я гэтага не змог зрабіць. Такі шум, ш. можна аглухнуць. Назбіралі так мала ягад, ш. і варэнне не зварыш. 2. Як, чым, нібы. Спіць, ш. мёртвы. З. з часціцай «ні» або без яе. Указвае, што сказанае ў галоўным сказе адносіцца да кожнага моманту, месца, да кожнай з'явы і пад., названых у даданым. Ш. ні дзень, мацнее барацьба за мір ва ўсім свеце. Ш. край, то абычай (прыказка). 4. З паўторам — указвае на раўнапраўе, аднолькавасць, роўнасць у адносінах да чаго-н. Ш. ён паедзе, ш. я — адно і тое ж.

**прыстаўка**

Першая частка складаных слоў у знач. які паўтараецца (у кожны прамежак часу, указаны ў другой частцы), напр. штовячэрні, штоначны, штосутачны, штохвілінны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3636)</a>
