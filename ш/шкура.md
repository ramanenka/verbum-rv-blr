### Шкура
**назоўнік, жаночы род**

1. Скура з поўсцю, знешняе покрыва цела жывёл; скура з поўсцю, знятая з забітай жывёлы. На жывым мядзведзі шкуры не купляй (прыказка). З аднаго вала дзвюх шкур не дзяруць (прыказка). Ласіная ш. Ратаваць сваю шкуру (пераноснае значэнне: ратаваць сябе, не думаючы пра іншых; размоўнае пагардлівае). Быць у чыёй-н. шкуры (пераноснае значэнне: быць у чыім-н. становішчы, звычайна дрэнным, незайздросным; размоўнае). Воўк у авечай шкуры (пераноснае значэнне: пра злога жорсткага чалавека, які прыкінуўся лагодным). Шкуру (дзве шкуры, сем шкур і пад.) драць, лупіць з каго-н. (пераноснае значэнне: абіраць, жорстка эксплуатаваць каго-н.; размоўнае). На сваёй шкуры зведаць, адчуць што-н. (зведаць што-н. дрэннае на сабе, на сваім вопыце; размоўнае). Шкуру спусціць з каго-н. (моцна збіць, караючы, а таксама, пераноснае значэнне, наогул жорстка абысціся з кім-н., пакараць каго-н.; размоўнае). 2. Пра подлага, нізкага чалавека, вымагальніка і шкурніка (размоўнае пагардлівае). || памяншальная форма: шкурка. || прыметнік: шкурны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3618)</a>
