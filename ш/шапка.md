### Шапка
**назоўнік, жаночы род**

1. Галаўны ўбор, звычайна цёплы, мяккі. Зімовая ш. У шапцы або без шапкі (таксама наогул з пакрытай ці не пакрытай галавой). Валасы шапкай (пра пышныя валасы). На злодзеі і ш. гарыць (прыказка пра вінаватага ў чым-н. чалавека, які сам сябе выдае чым-н.). Па Сеньку і ш. (прымаўка пра таго, хто не заслугоўвае лепшага). Шапкамі закідаем (ужыв., калі выхваляюцца чым-н., у знач.: лёгка адолеем, пераможам). 2. пераноснае значэнне: Тое, што мае форму купала. Шапкі хвой. Снегавыя шапкі дрэў. 3. Тое, што і шапачка (у 2 знач.). Ш. баравіка. 4. Загаловак буйным шрыфтам, агульны для некалькі артыкулаў у газеце, а таксама назва ўстановы-выдаўца, серыі і пад., якая змяшчаецца на тытульным лісце кнігі над загалоўкам (спецыяльны тэрмін). Бюлетэнь выдаецца пад шапкай міністэрства. 5. Верхні брус над дзвярамі, акном для мацавання іх (спецыяльны тэрмін). Па шапцы даць каму (размоўнае) — выгнаць, зняць з работы. На разбор шапак (прыйсці, паспець, з'явіцца і пад.) (размоўнае) — к канцу, калі ўсе разыходзяцца, усё скончылася. Шапка валіцца (размоўнае) — пра што-н. надта высокае. Шапка расце на галаве (размоўнае) — пра вялікі страх. || памяншальная форма: шапачка. || зневажальная форма: шапчына. || прыметнік: шапачны і шапкавы. На шапачны разбор прыйсці, паспець і пад. (тое, што і на разбор шапак). Шапачнае знаёмства (выпадковае; размоўнае).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3598)</a>
