### Бочка
**назоўнік, жаночы род**

1. Вялікая драўляная або жалезная цыліндрычная пасудзіна з двума плоскімі днішчамі і з выпуклымі бакамі. Дубовая б. Саліць агуркі ў бочцы. 2. Старая руская мера вадкіх і сыпкіх цел, роўная сарака вёдрам (каля 490 літраў). Б. жыта. 3. Фігура вышэйшага пілатажу — поўны абарот самалёта вакол яго падоўжнай восі (спецыяльны тэрмін). 0 Бяздонная бочка (размоўнае) — 1) невычэрпная крыніца матэрыяльных даброт; 2) пра таго, хто можа многа выпіць спіртнога і не ап'янець (неадабральнае). Бочка з порахам — пра напружаныя адносіны паміж кім-н., якія могуць скончыцца сутычкай, вайной. Як у бочцы селядцоў (размоўнае) — пра мноства людзей у цесным памяшканні. Нясе як з бочкі (размоўнае неадабральнае) — моцна патыхае ад таго, хто выпіў спіртнога. Лыжка дзёгцю ў бочцы мёду (прымаўка; размоўнае неадабральнае) — пра невялікі дадатак, які псуе што-н. вялікае і добрае. || памяншальная форма: бочачка. || прыметнік: бочачны і бочкавы. Бочкавае піва.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=411)</a>
