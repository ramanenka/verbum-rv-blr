### Браць
**дзеяслоў, незакончанае трыванне**

1. Захопліваць рукой (або чым-н. іншым), прымаць у рукі. Б. хлеб са стала. Б. мяшок на плечы. Рыба сёння добра бярэ (пераноснае значэнне: клюе). 2. Авалодваць кім-, чым-н. і дамагацца ў барацьбе. Б. у полон. Б. штурмам крэпасць. 3. Прымаць (з якой-н. мэтай, на пэўных умовах). Б. на зборы. Б. на работу. 4. Атрымліваць у сваю ўласнасць, у сваё карыстанне. Б. таксі. Б. усё ад жыцця. 5. чым. Перамагаць у схватцы; перамагаць з дапамогай чаго-н. Б. хітрасцю. 6. Пераадольваць. Б. бар'ер. 7. Спаганяць што-н. Б. штраф. 8. Спраўна дзейнічаць (пра рэжучыя прадметы, зброю і пад.). Брытво добра бярэ. Ружжо далека бярэ. 9. што і чаго. Выкарыстоўваць, займаць, выдаткоўваць. Машына бярэ много бензіну. 10. Трымацца пэўнага кірунку; накіроўвацца. Б. прама. 11. Дамаўляцца аб выкарыстанні чаго-н. і аказваць падтрымку каму-н. Б. пад абарону. Б. адпачынак. 12. Купляць. Б. білет. 13. Есці, піць (часцей з адмоўем). Нічога ў рот не б. 0 Каплі ў рот не бярэ (размоўнае) — зусім не п'е спіртнога. Браць з бою(-ем) — дамагацца чаго-н. энергічнымі дзеяннямі. Браць горлам (размоўнае неадабральнае) — дамагацца чаго-н. крыкам. Браць за горла (жабры) (размоўнае неадабральнае) — сілай прымушаць да чагон. Браць да сэрца (размоўнае) — востра ўспрымаць і перажываць за што-н. Браць голымі рукамі (з ацмоўем «не») (размоўнае) — авалодваць кім-, чым-н. без асаблівых цяжкасцей. Браць на пуп (размоўнае) — перанапружвацца фізічна. Браць на цыгундар (размоўнае) — прыцягваць да адказнасці. Браць пад казырок (размоўнае) — аддаваць чэсць, прыкладаючы правую руку да галаўнога ўбора. Браць ногі на плечы (у рукі) (размоўнае жартаўлівае) — уцякаць што ёсць сілы. Чорт яго (яе) не бярэ (размоўнае) — нічога не здараецца. || закончанае трыванне: узяць. || назоўнік: узяцце.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=418)</a>
