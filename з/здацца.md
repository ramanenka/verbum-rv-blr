### Здацца
**дзеяслоў, закончанае трыванне**

1. Спыніўшы супраціўленне, прызнаць сябе пераможаным. З. ў палон. 2. Аслабець, страціць сілы. Апошні год ён зусім здаўся. 3. Даверыцца каму-, чаму-н., паспадзявацца на каго-, што-н. Я на вас здаўся, а вы тут вось што робіце. || незакончанае трыванне: здавацца. || назоўнік: здача.

**дзеяслоў, закончанае трыванне**

1. Паказацца ў якім-н. выглядзе. Ён нам здаўся не такім, як быў. 2. безасабовая форма, каму. Узнікнуць у думках, адчуваннях, уявіцца. Ці хто стукнуў у дзверы, ці мне здалося? || незакончанае трыванне: здавацца.

**дзеяслоў, размоўнае, закончанае трыванне**

Спатрэбіцца. Нашто я там каму здаўся?

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1140)</a>
