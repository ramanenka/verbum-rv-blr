### Здаць
**дзеяслоў, закончанае трыванне**

1. Перадаць каму-н. (пра наяўнае, выкананае, даручанае). З. рэчы ў багаж. З. дакументы ў архіў. З. дзяжурства. З. хлеб дзяржаве. З. манаграфію ў друк. З. затрыманага ў міліцыю. 2. Аддаць у наём. З. пакой кватарантам. З. зямлю ў арэнду. 3. Уступіць, аддаць непрыяцелю (у выніку няўдачнага бою ці без бою). З. горад. З. пазіцыі (таксама пераноснае значэнне). 4. Аслабіць, зменшыць, не справіўшыся. З. тэмп работы. 5. Раздаць у гульні (карты). 6. Вытрымаць іспыты на веды, уменне. З. залік. З. нормы па бегу. 7. Стаць слабейшым, цішэйшым, горшым (размоўнае). Пад вясну мароз здаў. Сэрца здало. Машына здала. || незакончанае трыванне: здаваць. || назоўнік: здача.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1141)</a>
