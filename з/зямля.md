### Зямля
**назоўнік, жаночы род**

1. (у тэрміналагічным значэнні — 3 вялікае). Трэцяя ад Сонца планета, якая круціцца вакол сваёй восі і вакол Сонца. Месяц — спадарожнік Зямлі. 2. Суша (у адрозненне ад воднай або паветранай прасторы). На гарызонце маракі ўбачылі зямлю. Адрознівацца як неба ад зямлі (вельмі моцна, рэзка). 3. Глеба, верхні слой кары нашай планеты, паверхня. Апрацоўка зямлі. Хадзіць па зямлі. 4. Рыхлае цёмна-бурае рэчыва, што ўваходзіць у састаў кары нашай планеты. З. з пяском і глінай. 5. Тэрыторыя, якая знаходзіцца ў чыім-н. уладанні, карыстанні. Калгасная з. Цалінныя землі. 6. Краіна, дзяржава (высокае). Беларуская з. || памяншальна-ласкальная форма: зямелька і зямліца. || прыметнік: зямельны, земляны і зямны. Зямельны ўчастак. Зямельныя работы (работа па ўпарадкаванню насыпаў, каналаў і пад.). Зямны шар. Зямная вось. Зямны паклон — нізкі паклон, як выказ глыбокай павагі, удзячнасці.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1198)</a>
