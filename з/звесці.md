### Звесці
**дзеяслоў, закончанае трыванне**

1. Ведучы, спусціць зверху ўніз. З. дзіця з лесвіцы. 2. Перавесці, адвесці на другое месца, убок. З. карову з дарогі. З. сур'ёзную размову на жарт (пераноснае значэнне). 3. Знішчыць, перавесці; зрасходаваць (звычайна без карысці). З. тараканаў. З. многа лесу (высечы). 4. Наблізіць адно да другога, ссунуць, злучыць. з. бровы. 5. Сабраць у адно месца, дапамагчы або прымусіць сустрэцца ці сысціся з кім-н. З. дзяцей у зал. З. знаёмых. 6. каго-што ў што. Злучыць у якое-н. новае цэлае. З. даныя ў табліцу. 7. Нацкаваўшы аднаго на другога, прымусіць пабіцца, пакусацца. З. сабак. З. спрачальнікаў (пераноснае значэнне). 8. што да чаго або на што. Давесці да чаго-н. нязначнага, малога, нескладанага. З. выдаткі да мінімуму. 9. каго-што. Сагнуць, сцягнуць, скурчыць. Сутарга звяла нагу. || незакончанае трыванне: зводзіць. || назоўнік: звядзенне. Звесці са свету — загубіць, знішчыць. Звесці ў рожкі (размоўнае) — пасварыць каго-н. з кім-н. і стукнуць ілбамі.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1125)</a>
