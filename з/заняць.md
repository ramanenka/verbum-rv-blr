### Заняць
**дзеяслоў, закончанае трыванне**

1. Запоўніць сабой якую-н. прастору, прамежак часу. Кнігі занялі ўсю паліцу. Гэта работа зойме ў нас дні два. 2. Размясціцца дзе-н. і уступіць куды-н., авалодаўшы чым-н. З. месца ў вагоне. З. кватэру. Полк штурмам заняў варожы гарнізон. З. крэпасць. 3. пераноснае значэнне: Зацікавіць, цалкам захапіць. Мяне заняла гэта работа. 4. Даць работу, занятак каму-н. З. на ўроку ўсіх вучняў. З. гасцей размовамі. 5. У спалуч. з некаторымі назоўнік: заняць пасаду. З. вакансію. З. месца малодшага навуковага супрацоўніка. З. кафедру ў інстытуце (г. зн. месца загадчыка кафедры). 6. Захапіць, збіраючы ў адно месца і гонячы куды-н. (пра жывёлу). З. статак і гнаць дадому. 7. Распачаць. З. шырокі пракос. Дух заняло (размоўнае) — стала цяжка дыхаць ад чаго-н. (хвалявання, хуткага руху і пад.). Мову заняло каму — страціў здольнасць гаварыць. || незакончанае трыванне: займаць. || назоўнік: заняцце.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1047)</a>
