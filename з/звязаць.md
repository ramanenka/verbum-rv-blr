### Звязаць
**дзеяслоў, закончанае трыванне**

1. гл. вязаць. 2. Завязваючы, злучыць адно з другім. З. канцы вяровак. З. платы. З. сноп. Двух слоў не звяжа (пераноснае значэнне: дрэнна перадае свае думкі). 3. Злучыць, устанавіць сувязь, зносіны, блізкасць, агульнасць паміж кім-, чым-н. З. партызан з падполлем. З. свой лёс з кім-н. Сябры звязаны на ўсё жыццё. З. вёску тэлефоннай сувяззю з райцэнтрам. 4. толькі дзеепрым. зал. прош., з чым. Пра дзеянне, якое цягне за сабой што-н., звязана з чым-н. Паездка звязана са значнымі расходамі. 5. толькі дзеепрым. зал. прош., з кім-чым. Пра тое, што з'яўляецца блізкім каму-, чаму-н., непасрэдна адносіцца да каго-, чаго-н. Беражом усё, што звязана з яго памяццю. Асабістыя інтарэсы звязаны з грамадскімі. 6. Устанавіць, адкрыць сувязі, залежнасць паміж чым-н. З. адну з'яву з другой. 7. Пазбавіць свабоды дзеянняў, дзейнасці, абмежаваць чым-н. З. каго-н. па руках і нагах (пазбавіць свабоды ўчынкаў). З. ініцыятыву мас. З. сябе абяцаннем. 8. Змацаваць вяжучым рэчывам ці пры дапамозе рубкі (спецыяльны тэрмін). З. гальку вапнай. З. кроквы. || незакончанае трыванне: звязваць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1131)</a>
