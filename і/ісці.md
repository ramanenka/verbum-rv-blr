### Ісці
**дзеяслоў, незакончанае трыванне**

1. Перамяшчацца, ступаючы нагамі. І. да суседа. 2. Перамяшчацца, рухацца. Поезд ідзе хутка. Рыба ідзе касяком. З. у што, на што або з інфінітывам: Адпраўляцца, накіроўвацца куды-н. І. на вячоркі. і ў паход. 4. Рухацца ў якім-н. напрамку для дасягнення якой-н. мэты. І. заўсёды наперад. 5. на каго-што, супраць каго-чаго. Дзейнічаць якім-н. чынам, быць гатовым да якіх-н. дзеянняў. І. супраць волі бацькоў. І. на ўступкі. 6. Уступаць куды-н., прыступаць да якой-н. дзейнасці. І. ў армію. 7. Трымацца каго-н., далучацца да чыіх-н. думах, поглядаў. І. за сваім настаўнікам. 8. Перамяшчацца, будучы адасланым куды-н., з якой-н. мэтай, дастаўляцца, прыбываць адкуль-к., куды-н. Пісьмы ішлі з фронту. Ідзе драўніна з Сібіры. 9. Набліжацца, з'яўляцца, надыходзіць. Вясна ідзе. 10. Пра механізмы: дзейнічаць, працаваць. Гадзіннік ідзе. 11. Пра ападкі: капаць, цячы, ляцець. Дождж ідзе. 12. Мінаць, працякаць, праходзіць у часе, адбывацца. Жыццё ідзе хутка. Экзамены ідуць. Справа ідзе да развязкі. 13. Праходзіць дзе-н., пралягаць, мець пэўны кірунак. Дарога ідзе полем. 14. з чаго і без дапаўнення. Выдзяляцца, выходзіць адкуль-н. З комінаў ідзе дым. Ідзе кроў з раны. Ідуць чуткі (пераноснае значэнне). 15. чым, з чаго. Рабіць ход у гульні. І. канём. І. з туза. 16. у што, на што, над што. Прызначацца, выкарыстоўвацца, ужывацца для чаго-н. На касцюм ідзе тры метры тканіны. Дом ідзе пад зное. 17. Знаходзіць збыт, пакупніка (размоўнае). Тавар ідзе па зніжаных цэнах. 18. (1 і 2 ас. неўжыв.). Рэгулярна налічацца, адпускацца (пра якія-н. сродкі). Ідзе пенсія. За звышурочную працу ідзе надбаўка. 19. каму-чаму. Падыходзіць, адпавядаць; быць да твару. Сукенка ідзе да твару. 20. у што. Надзявацца без цяжкасцей, свабодна уваходзіць, улазіць. Цвік легка ідзе ў сцяну. 21. у што. Развівацца, расці пэўным чынам (пра расліны). Бульба ідзе ў націну. І. ў рост (хутка расці). 22. Выконвацца, паказвацца, ставіцца (пра п'есу, спектакль, фільм і пад.). Ідзе новы фільм. 23. Уступаць у шлюб, выходзіць замуж. Дзяўчына ідзе замуж. 24. З прыназоўнікам «у» і наступнымі назоўнікамі, якія называюць дзеянне, ужыв. ў знач.: падпацаць пад што-н. (што выражана назоўнікам). І. ў продаж. 25. З прыназоўнікамі «на», «у» і наступнымі назоўнікамі азначае наступленне працэсу, дзеяння, якое выражана назоўнікам. І. на пасадку. І. ў сваты. 26. аб кім-чым, пра каго-што. Весціся (пра гаворку, гутарку і пад.). Ішла гутарка пра выхаванне моладзі. 27. Расходавацца хутка, легка (размоўнае). Грошы ідуць як вада. Ісці ўгару (размоўнае) — дабівацца больш высокага становішча ў жыцці, грамадстве. Ісці на карысць — быць карысным. Ісці ўразрэз — разыходзіцца з чым-н., супярэчыць чаму-н. Не ідзе ў галаву кому (размоўнае) — не засвойваецца, не запамінаецца. Ісці поўным ходам — адбывацца без затрымкі. Ісці на папраўку — выздараўліваць пасля хваробы. Ісці як па масле (размоўнае) — пра тое, што паспяхова вырашаецца, удала складваецца. З торбай ісці (размоўнае) — пачаць жабраваць. Ісці на свой хлеб (размоўнае) — пачаць зарабляць сабе на жыццё. Ісці на той свет (размоўнае) — паміраць. Ісці пад суд — прыцягвацца да судовай адказнасці. Ісці супраць цячэння (неадабральнае) — дзейнічаць наперакор усяму. Ісці ў прочкі (размоўнае) — сыходзіць з дому, не ўжыўшыся з мужам (жонкай). Ісці на дно (размоўнае) — маральна апускацца, занепадаць. Бяда па бядзе як па нітачцы ідзе (размоўнае)— адна бяда па людзях не ходзіць. Ісці на лад (размоўнае) — разгортвацца паспяхова. Ісці прямой дарогай — жыць сумленна.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1242)</a>
