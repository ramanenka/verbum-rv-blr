### Клас
**назоўнік, мужчынскі род**

Вялікая група людзей з пэўным становішчам у сістэме грамадскай вытворчасці і з пэўнай роляй у грамадскай арганізацыі працы, аб'яднаная аднолькавымі, звычайна заканадаўча замацаванымі, адносінамі да сродкаў вытворчасці, да размеркавання грамадскага багацця і агульнасцю інтарэсаў. Рабочы к. Эксплуататарскія класы. || прыметнік: класавы. Класавае грамадства (раздзеленае на класы). Класавая барацьба.

**назоўнік, мужчынскі род**

1. У розных класіфікацыях: катэгорыя, падраздзяленне. К. паўзуноў. К. мінаносцаў. Каюта першага класа. 2. Група вучняў аднаго і таго года навучання або ў спецыяльных школах вучні, якія займаюцца па аднаму і таму прадмету. Вучань пятага класа. К. цымбалаў. 3. Памяшканне ў школе, дзе займаюцца вучні. Уборка класа. 4. множны лік: Дзіцячая ігра на земляных пляцоўках, расчэрчаных на клеткі, дзе, скачучы на адной назе, прапіхваюць каменьчык з адной клеткі ў другую. 5. Ступень, узровень чаго-н. Спецыяліст высокага класа. 6. У матэматыцы: сукупнасць элементаў, аб'яднаных паводле якой-н. адзнакі. || прыметнік: класны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1407)</a>
