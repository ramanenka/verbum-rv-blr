### Каса
**назоўнік, жаночы род**

1. Скрынка, шафа для захоўвання грошай, каштоўных папер, а таксама памяшканне, установа, дзе праводзяцца грашовыя аперацыі. Дастаць грошы з касы. Магазінная к. 2. Наяўныя грошы ўстановы, прадпрыемства. Здаць касу. 3. Апарат, на якім адціскаюцца талоны з указаннем атрыманай сумы, а таксама кабінка, месца, дзе знаходзіцца гэты апарат і работнік, які абслугоўвае гэты апарат. Выбіць у касе булку хлеба. Тэатральная к. працуе з 14 гадзін. 4. У друкарскай справе: скрынка з наборам друкарскага шрыфту. Наборная к. || прыметнік: касавы.

**назоўнік, жаночы род**

Доўгія заплеценыя разам валасы. Улажыць касу вакол галавы. Расплесці касу.

**назоўнік, жаночы род**

Ручная сельскагаспадарчая прылада, якая складаецца з доўгага загнутага ляза, насаджанага на касільна, і служыць для скошвання травы, збожжа і пад. Кляпаць касу. Найшла к. на камень (прымаўка: сутыкнуліся розныя непрымірымыя погляды, інтарэсы, характары). Хоць касою касі (таксама пераноснае значэнне: вельмі многа). || памяншальная форма: коска.

**назоўнік, жаночы род**

Доўгая вузкая паласа, што цягнецца ад берага, мыс. Намыўная к.

**назоўнік, жаночы род, размоўнае**

Селязёнка.

**прыстаўка**

Першая частка складаных слоў; пішацца «каса...», калі націск у другой частцы слова падае на першы склад, і ўжыв. са знач.: 1) з косым (у 1 знач.), напр. касаплечы, касароты; 2) косы (у 1 знач.), напр. касарэзаны, касарэзны, касаслой (спіральнае размяшчэнне валокнаў драўніны; спецыяльны тэрмін), касаслойны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1354)</a>
