### Камень
**назоўнік, мужчынскі род**

1. Цвёрдая горная парода (за выключэннем металу) у выглядзе суцальнай масы або асобных кавалкаў. Вуліца выбрукавана каменем. Будаўнічы к. 2. Асобны кавалак такой пароды. Збіраць камяні ля дарогі. Каштоўны к. Насіць к. за пазухай (пераноснае значэнне: мець злосць на каго-н., быць гатовым адпомсціць каму-н.). Кідаць каменем у каго-н. (пераноснае значэнне: асуджаць, ганьбаваць каго-н.). Найшла (наскочыла) каса на к. (пераноснае значэнне: сутыкнуліся розныя непрымірымыя погляды, інтарэсы, характары). Каменя на камені не пакінуць (пераноснае значэнне: разбурыць усё). Як к. у ваду (пераноснае значэнне: бясследна прапасці, знікнуць). К. на сэрцы (пераноснае значэнне: душэўны цяжар, гора). 3. множны лік: Цвёрдыя саляныя і іншыя ўтварэнні ў некаторых унутраных органах. Камяні ў печані. || памяншальная форма: каменьчык. Кідаць каменьчыкі ў чый-н. агарод (пераноснае значэнне: намякаць на што-н.). || прыметнік: каменны. К. падмурак. К. мяшок (пераноснае значэнне: турма). К. век (перыяд першабытнай культуры, які характарызуецца апрацоўкай каменю, вырабам прылад з каменю).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1285)</a>
