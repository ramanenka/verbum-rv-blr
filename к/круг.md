### Круг
**назоўнік, мужчынскі род**

1. Частка плоскасці, абмежаваная акружнасцю, а таксама сама акружнасць. 2. Круглая пляцоўка. Моладзь танцуе на крузе. 3. Прадмет, падобны па форме на круг ці кола. Выратавальны к. 4. пераноснае значэнне, чаго. Пра замкнуты ланцуг дзеянняў, спраў, працэсаў, якімі завяршаецца што-н. Завяршыць першы к. шахматнага спаборніцтва. К. сваіх абавязкаў. К. ведаў. 5. пераноснае значэнне, чаго. Тое, што і кола (у 4 знач.). К. дзейнасці. 6. каго або які. Сукупнасць, група людзей з агульнымі інтарэсамі, сувязямі; кола (у 5 знач.). К. знаёмых. Сямейны к. 7. Кружны шлях. Пайшоў не той сцежкай і зрабіў вялікі к. Кругі перад вачамі (у вачах) — цямнее ў вачах ад слабасці, стомы і пад. Кругі пад вачамі ў каго — сінякі пад вачамі ў каго-н. ад хваробы, стомы, бяссонніцы. На круг (размоўнае) — па прыблізных падліках. || памяншальная форма: кружок. || прыметнік: кругавы. Кругавыя працэсы. Кругавая абарона (лінія абароны, якая ўтварае замкнуты ланцуг вакол якога-н. пункта). Кругавая парука — адказнасць усіх за кожнага і кожнага за ўсіх (цяпер таксама абазначае: узаемнае ўкрывальніцтва, узаемная выручка ў нядобрых справах).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1450)</a>
