### Канец
**назоўнік, мужчынскі род**

1. Мяжа, апошняя грань чаго-н. у прасторы або часе, а таксама прылягаючая да іх частка, перыяд. К. дарогі. К. вясны. К. горада. К. часопіса. Знайсці к. (таксама пераноснае значэнне: разабрацца ў чым-н.; даведацца пра што-н.). 2. Адлегласць паміж двума пунктамі. У абодва канцы прайшла пехатой. 3. Вяроўка, канат для прычалу суднаў (спецыяльны тэрмін). Аддаць канцы (адвязаць; таксама пераноснае значэнне: памерці). 4. пераноснае значэнне: Смерць, гібель (размоўнае). 5. толькі Астаткі нітак асновы, якія не могуць быць датканы і адразаюцца ад палатна (спецыяльны тэрмін). Адаін канец (размоўнае) — усё роўна, няхай будзе так. Без канца (размоўнае) — вельмі доўга, вельмі многа, бесперапынна. Да канца — канчаткова, поўнасцю. Звесці канцы з канцамі (размоўнае) — з цяжкасцю задаволіць жыццёвыя патрэбы, ледзь укласціся ў суму даходу, заработку. З усіх канцоў — адусюль, з розных бакоў. Канца (канца-краю) не відаць (няма) (размоўнае) — пра тое, чаго вельмі многа, што цягнецца доўга. Канцы з канцамі не сходзяцца (размоўнае) — 1) няма ўзгодненасці, адпаведнасці паміж рознымі часткамі, бакамі чаго-н.; 2) у каго не хапае чаго-н. на ўвесь вызначаны перыяд. Канцы ў ваду (размоўнае) — ніякіх слядоў (злачынства, правіннасці) не засталося. На благі канец — пры найгоршых абставінах, у горшым выпадку. Пад канец — пры заканчэнні. || памяншальная форма: кончык. К. ніткі.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1302)</a>
