### Крок
**назоўнік, мужчынскі род**

1. Рух нагой пры хадзьбе, бегу, а таксама адлегласць ад нагі да нагі пры такім руху. Ступіць на к. уперад. Памераць крокамі пакой. У калідоры чуліся гулкія крокі (гукі, што ўтвараюцца пры хадзьбе). Адзін к. (зусім блізка). За два ці тры крокі (вельмі блізка). Горад усяго на сто крокаў. Кроку не ступіць без каго-, чаго-н. (пераноснае значэнне: не абысціся без чыёй-н. дапамогі). На кожным кроку (усюды), Не даваць кроку ступіць (пераноснае значэнне: не даваць самастойна дзейнічаць). Першы к. (пераноснае значэнне: самы пачатковы перыяд якіх-н. дзеянняў або дзейнасці). 2. звычайна Тэмп руху пры хадзьбе. Прыбавіць кроку (пайсці хутчэй). Шпаркім крокам. 3. пераноснае значэнне: Дзеянне, учынак. Рашучы к. Няправільны к. 4. пераноснае значэнне: Этап у развіцці чаго-н. К. у развіцці навукі. Новы к. у асваенні касмічнай прасторы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1449)</a>
