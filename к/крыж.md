### Крыж
**назоўнік, мужчынскі род**

1. Фігура з дзвюх ліній, якія перасякаюцца пад прамым вуглом. Намаляваць к. 2. Сімвал хрысціянскага культу — прадмет у выглядзе стрыжня з перакладзінай пад прамым вуглом. К. на купале царквы. Нацельны к. Крыжы на магілах. 3. У хрысціян: малітоўны жэст рукой ад ілба да грудзей, да правага і левага пляча. 4. Знак узнагароды, ордэн у форме такой фігуры. Георгіеўскі к. 5. Ніжняя частка хрыбетніка, якая складаецца з пяці пазванкоў, злучаных з касцямі таза (спецыяльны тэрмін). б. пераноснае значэнне, Пра цяжкі лёс, які выпаў на чыю-н. долю. К. пакут. Таварыства Чырвонага Крыжа і Чырвонага Паўмесяца — арганізацыя для аказання дапамогі ваеннапалонным, хворым, раненым, пацярпеўшым у вайну. 0 Несці свой крыж — цярпліва пераносіць пакуты, выпрабаванні. Ставіць крыж на кім-чым (размоўнае) — лічыць скончаным, больш не існуючым; траціць усякую надзею на каго-, што-н. || памяншальная форма: крыжык. || прыметнік: крыжовы і крыжавы. Крыжавая косць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1460)</a>
