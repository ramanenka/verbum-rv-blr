### Ключ
**назоўнік, мужчынскі род**

1. Металічная прылада для адмыкання і замыкання замка. К. ад клеці. 2. Прылада для завінчвання і адвінчвання гаек, адкаркоўвання чаго-н., для заводкі чаго-н. і пад. Гаечны к. К. для механічнай цацкі. К. для цымбалаў (для нацягвання струн). 3. пераноснае значэнне: Тое, што служыць для разгадкі, разумення каго-, чаго-н., для авалодання чым-н. К. шыфра. || памяншальная форма: ключык. || прыметнік: ключавы.

**назоўнік, мужчынскі род, спецыяльны тэрмін**

Знак у пачатку нотнага радка, які вызначае вышыню нот. Басовы к. Скрыпічны к.

**назоўнік, мужчынскі род**

Чарада птушак (гусей, жураўлёў і пад.) у палёце. К. гусей узяў кірунак на поўдзень.

**назоўнік, мужчынскі род, спецыяльны тэрмін**

Верхні камень, якім заканчваецца арка, скляпенне. || прыметнік: ключавы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1416)</a>
