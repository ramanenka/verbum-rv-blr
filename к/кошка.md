### Кошка
**назоўнік, жаночы род**

Свойская млекакормячая жывёліна з сямейства кашэчых; самка ката. К. мыецца — госці будуць (павер'е). На сэрцы (на душы) кошкі скрабуць (пераноснае значэнне: пра трывожны стан, чаканне чаго-н. непрыемнага). Чорная к. прабегла паміж кім-н. (пераноснае значэнне: сапсаваліся адносіны, пасварыліся). К. мышцы не таварыш (прыказка). Збродлівай кошцы хвост уцінаюць (прыказка). || памяншальная форма: кошачка. || прыметнік: кашэчы і кашачы. Кашэчыя (і кашачыя) лапы. Кашэчыя (і кашачыя) звычкі. Сямейства кашэчых (назоўнік).

**назоўнік, жаночы род**

1. множны лік: Жалезныя шыпы або іншыя прыстасаванні, якія мацуюцца да абутку для пад'ёму на слупы, мачты і пад. 2. Невялікі якар (спецыяльны тэрмін).

**назоўнік, жаночы род, устарэлае**

Даўней: раменны бізун з некалькімі хвастамі.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1437)</a>
