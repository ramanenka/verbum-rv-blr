### Корань
**назоўнік, мужчынскі род**

1. Падземная частка расліны, пры дапамозе якой яна замацоўваецца ў зямлі і атрымлівае пажыўныя рэчывы. Вырваць бярозку з коранем. Пусціць карані (таксама пераноснае значэнне: трывала, надоўга абаснавацца дзе-н.). Вырваць з коранем (таксама пераноснае значэнне: канчаткова пазбавіцца ад чаго-н.). 2. Унутраная частка зуба, ногця, воласа і пад., якая знаходзіцца ў целе. К. зуба. 3. пераноснае значэнне: Пачатак, аснова чаго-н. К. зла. 4. У граматыцы: асноўная частка слова без суфікса і прыстаўкі. К. дзеяслова. 5. У матэматыцы: лік, які пры ўзвядзенні ў пэўную ступень дае дадзены лік. Квадратны к. Здабыць к.  Глядзець у корань (размоўнае) — унікаць у сутнасць якой-н. справы. На корані — пра расліны: не зжаты, не скошаны. Гніць на корані — часцей пераноснае значэнне: гінуць. Пад корань — 1) ля самай асновы (ссякаць, зразаць што-н.). Высякаць кусты пад корань; 2) канчаткова (разбураць, знішчаць). У корані — зусім, канчаткова. У корані змянілася жыццё. || памяншальная форма: карэньчык. || прыметнік: каранёвы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1433)</a>
