### Працягнуць
**дзеяслоў, закончанае трыванне**

1. Цягнучы, перамясціць. П. сані па снезе. 2. Нацягнуць на якой-н. адлегласці або ўздоўж чаго-н., пракласці на якую-н. адлегласць. П. тэлефонную лінію. 3. Выцягваючы, выставіць у якім-н. напрамку. П. рукі. П. ногі (таксама пераноснае значэнне: памерці; размоўнае). 4. Прапусціць праз вузкую адтуліну, уцягнуць у што-н. П. нітку ў іголку. 5. Дамагчыся прыняцця недазволенымі метадамі (размоўнае неадабральнае). П. рэзалюцыю на сходзе. 6. Зрабіць даўжэйшым, павялічыць тэрмін чаго-н. П. лінію алоўкам. П. заняткі. 7. Прымусіць доўга гучаць; вымавіць павольна, працяжна. П. ноту. 8. Прадоўжыць, узнавіць пасля перапынку. П. сход. 9. пераноснае значэнне: Раскрытыкаваць, публічна абсмяяць (размоўнае). П. у газеце. 10. Праіснаваць, пражыць (размоўнае). Гэты хворы доўга не працягне. || незакончанае трыванне: працягваць. || назоўнік: працяг.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2485)</a>
