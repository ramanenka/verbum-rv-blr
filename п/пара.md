### Пара
**назоўнік, жаночы род**

1. Два аднародныя прадметы, якія выкарыстоўваюцца разам і складаюць цэлае. П. рукавіц. 2. Дзве штукі чаго-н. (размоўнае). П. куранят. 3. Запрэжка з дваіх коней. Прыехаць на пары. 4. Дзве асобы, якія знаходзяцца, дзейнічаюць разам, аб'яднаныя чым-н. агульным. Хадзіць парамі. Пары танцораў. Ён табе не п. (не падыходзіць). 5. Пра невялікаю колькасць чаго-н.; некалькі (размоўнае). Папрасіць на пару слоў (пагаварыць трохі). На пару хвілін. На пару (размоўнае) — разам, удваіх. || памяншальная форма: парачка.

**назоўнік, жаночы род**

1. Рэчыва ў газападобным стане, якое ўтвараецца з вадкасці пры яе награванні, выпарэнні. З чыгуна ішла п. Параход стаіць пад парай (гатовы ў любы момант адправіцца). 2. Моцна нагрэтае вільготнае паветра. П. касцей не ломіць (прыказка). || прыметнік: паравы. П. кацёл (для атрымання пары). Паравая машына (якая прыводзіцца ў рух парай). Паравое ацяпленне (якое выкарыстоўвае цяпло пары). Паравыя катлеты (прыгатаваныя на пары).

**назоўнік, жаночы род**

1. Час, перыяд, тэрмін. Летняя п. Без пары (дачасна). Да гэтай пары (да гэтага часу). Да пары да часу (пакуль што). З той пары (з таго часу, моманту). Не ў пару (не ў час, недарэчы). У пару (у час, своечасова). 2. у знач. выказніка: Настаў час для чаго-н. П. дадому.

**прыстаўка**

Першая частка складаных слоў у знач. звязаны з дзеяннем пары, які мае адносіны да пары2, паравы, напр. парагенератар, параадводны, параразмеркавальнік, параўпускны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2168)</a>
