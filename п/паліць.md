### Паліць
**дзеяслоў, незакончанае трыванне**

1. Знішчаць агнём. П. паперу. 2. Прымушаць гарэць (для асвятлення, ацяплення). П. дровы. 3. Запальваць (крыніцу асвятлення; размоўнае). П. святло. 4. у чым і што. Распальваць і падтрымліваць агонь у печы; абаграваць памяшканне, раскладваючы агонь у печы, пліце і пад. П. у печы або печ. П. лазню. 5. Апрацоўваць агнём, жарам, абпальваць (размоўнае). П. цэглу. 6. Дзеяннем чаго-н. гарачага, едкага ці халоднага выклікаць апёк, адчуванне апёку. Сонца паліла нясцерпна. Мароз паліць твар. 7. пераноснае значэнне: Трывожыць, мучыць. Смутак паліць душу. || закончанае трыванне: спаліць. || назоўнік: спаленне. || назоўнік: паленне.

**дзеяслоў, закончанае трыванне**

1. Пачаць ліць1. Паліў буйны дождж. 2. Намачыць, арасіць. П. грады. П. сябе вадой. || незакончанае трыванне: паліваць. || зваротны стан: паліцца. || незакончанае трыванне: палівацца. || назоўнік: паліванне і паліўка. Паліўка вуліц. || прыметнік: палівачны і палівальны. Палівачныя машыны. Палівальная ўстаноўка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2109)</a>
