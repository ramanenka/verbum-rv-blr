### Палец
**назоўнік, мужчынскі род**

1. Адна з пяці рухомых канцавых частак кісці рукі, ступні нагі (у чалавека) або лапы (у жывёлы). Безыменны палец. 2. У машынах, механізмах і пад.: замацаваная дэталь у выглядзе акруглага стрыжня (спецыяльны тэрмін). Па пальцах пералічыць каго-што (размоўнае) — назваць (пра невялікую колькасць каго-, чаго-н.). Праз пальцы глядзець на каго-што (размоўнае неадабральнае) — свядома не заўважаць чаго-н. недазволенага. Палец аб палец не ўдарыць або пальцам не паварушыць (размоўнае неадабральнае) — нічога не зрабіць. Як свае пяць пальцаў ведаць каго-што (размоўнае) — ведаць вельмі добра. Пальцам паказваць на каго-што (размоўнае) — указваць, звяртаць асобую ўвагу на каго-, што-н. Вакол або кругом пальца абвесці каго (размоўнае) — спрытна ашукаць. Пальца ў рот не кладзі каму (размоўнае) — пра чалавека, які не ўпусціць выпадку выкарыстаць у сваіх інтарэсах промах, даверлівасць іншага. З пальца выссаць або высмактаць (размоўнае) — выдумаць, сказаць без належных падстаў. || памяншальная форма: пальчык. || прыметнік: пальцавы. П. сустаў.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2104)</a>
