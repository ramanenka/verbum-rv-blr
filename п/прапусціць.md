### Прапусціць
**дзеяслоў, закончанае трыванне**

1. Даць пранікнуць чаму-н. праз што-н. Штора не прапускае святло. 2. Прыняўшы, абслужыць, апрацаваць і пад. П. праз станцыю трыццаць паяздоў. 3. Прымусіць прайсці праз што-н. П. праз сепаратар. 4. Прыняўшы, зрабіць разгляд, ацаніць (размоўнае). П. артыкул праз аддзел. 5. Даць дарогу каму-, чаму-н., дазволіць прайсці, праехаць куды-н. П. у парк. П. дзяцей наперад. 6. Прайсці, праехаць міма каго-, чаго-н., прамінуць; прайсці, праехаць міма, не заўважыўшы, празяваўшы што-н. П. два завулкі, а потым завярнуць. Сачыць, каб не п. свой прыпынак. 7. Дазволіць друкаваць, ставіць на сцэне, дэманстраваць і пад. Выдавецтва не прапусціла дрэнна падрыхтаваны рукапіс. 8. Не запоўніць якое-н. месца ў чым-н., не заняць час якім-н. дзеяннем. П. радок для прозвішча ў дакуменце. П. адзін сказ. 9. Не з'явіцца (на сход, заняткі і пад.). П. тыдзень вучобы. 10. Не скарыстаць што-н., упусціць. Загаварыліся і прапусцілі трамвай. П. зручны момант. 11. Выпіць (спіртнога; размоўнае). П. па маленькай. || незакончанае трыванне: прапускаць. || назоўнік: пропуск і прапусканне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2457)</a>
