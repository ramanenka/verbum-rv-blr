### Пранесці
**дзеяслоў, закончанае трыванне**

1. Несучы каго-, што-н., прайсці (якую-н. адлегласць, на працягу якога-н. часу). П. груз на сабе ўсю дарогу. 2. Несучы, прайсці з кім-, чым-н. міма каго-, чаго-н. П. сцяг міма трыбуны. П. праз усё жыццё што-н. (пераноснае значэнне: на ўсё жыццё захаваць у свядомасці; кніжнае). 3. пераноснае значэнне, безасабовая форма, што. Пра небяспеку, бяду: мінуць (размоўнае). Думаў, бацькі будуць лаяцца, аж пранесла. Бяду пранесла. 4. Унесці, даставіць куды-н. несучы. П. шафу праз дзверы. 5. безасабовая форма, каго (што). Тое, што і праслабіць (размоўнае). Ад кіслых ягад можа п. || незакончанае трыванне: праносіць. || назоўнік: пранос. || прыметнік: праносны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2450)</a>
