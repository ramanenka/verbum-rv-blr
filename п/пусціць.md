### Пусціць
**дзеяслоў, закончанае трыванне**

1. Перастаць трымаць, даць каму-, чаму-н. волю, выпусціць. П. птушку на волю. 2. Дазволіць, даць магчымасць каму-, чаму-н. ісці ці ўвайсці куды-н. П. ў адпачынак. П. жывёлу на пашу. П. у хату. П. начаваць. 3. Прывесці ў рух, у дзеянне, у рабочы стан. П. гадзіннік. П. струмень вады. П. аўтаматычную лінію. 4. Прымусіць, даць магчымасць каму-н. рухацца якім-н. чынам ці куды-н. П. каня наўскач. П. плуг глыбей у зямлю. 5. У спалучэнні з назоўнікамі ўжыв. у знач. падвергнуць чаму-н. або выкарыстаць з якімі-н. мэтамі, накіраваць у якую-н. сферу дзейнасці. П. у абыходак. П. участак пад авёс. 6. Распаўсюдзіць, разнесці (размоўнае). П. погаласку. П. плётку. 7. Кінуць у каго-, што-н. П. камень у акно. П. кулю ў лоб. П. грошы на вецер (пераноснае значэнне: патраціць дарэмна, упустую). 8. Даць з сябе парастак, карані. П. атожылкі. 9. Не вытрымаўшы напружання, цяжару, перастаць утрымліваць што-н. (размоўнае). У мяшку пусціла шво. 10. ас. і безасабовая форма Адтаяць (размоўнае). Балота месцамі пусціла. Замарозіла, а потым зноў пусціла.Пусціць (з) агнём або (з) дымам што (размоўнае) — спаліць. Пусціць з торбай каго (размоўнае устарэлае) — давесці да жабрацтва. Пусціць на свет каго (што) (размоўнае) — нарадзіць, даць жыццё. Пусціць юшку каму (размоўнае) — ударыць, разбіць нос да крыві. || незакончанае трыванне: пускаць. || назоўнік: пуск. П. ракеты. || прыметнік: пускавы. П. аб'ект. Пускавая ўстаноўка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2580)</a>
