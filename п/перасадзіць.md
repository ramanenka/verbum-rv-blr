### Перасадзіць
**дзеяслоў, закончанае трыванне**

1. Прымусіць перасесці, пасадзіць на другое месца, прапанаваць абмяняцца месцамі. П. вучня на першую парту. П. пасажыраў з аднаго аўтобуса ў другі. 2. Выкапаўшы (расліну), пасадзіць у другім месцы. П. кветкі. 3. Зрэзаўшы, або выразаўшы (частку косці, тканкі, орган), перанесці для прыжыўлення на другім месцы або ў другім арганізме. П. нырку. 4. Насадзіць, надзець на што-н. другое. П. сякеру на другое тапарышча. 5. Памагчы каму-н. пералезці цераз што-н. П. дзіця цераз парог. 6. Пасадзіць усё, многае або ўсіх, многіх. За свой век ён многа дрэў перасадзіў. Акупанты перасадзілі ў турмы нямала людзей. || незакончанае трыванне: перасаджваць. || назоўнік: перасаджванне і перасадка. Зрабіць перасадку пасажыраў на другі самалёт. Перасадка дрэў. Перасадка скуры. || прыметнік: перасадачны. П. матэрыял.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2323)</a>
