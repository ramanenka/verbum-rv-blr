### Па
**назоўнік, ніякі род, нескланяльнае**

У танцы: асобны рух з пэўнай паставай ног; танцавальны шаг. Павольнае па.

**прыстаўка**

1. Утварае дзеясловы са знач.: 1) закончанасці дзеяння, напр. паставіць, пабудаваць, паказаць; 2) пачатку дзеяння, напр. паляцець, паехаць, папаўзці; 3) нязначнай ці няпоўнай меры дзеяння, што адбываецца на працягу кароткага часу, напр. пагаварыць, паскакаць, паспаць; 4) набыцця большай ступені якасці, уласцівасці, напр. пахарашэць, пасталець; 5) няпэўнай працягласці, паўторнасці дзеяння, напр. пакурваць, пакрыкваць, пагойдваць; 6) дзеянняў, якія адносяцца да многіх асоб, прадметаў, напр. пахавацца, памерзнуць, пападаць; 7) у спалучэнні з прыставачнымі дзеясл. (звычайна незак.): а) распаўсюджанне дзеяння на ўсё, многія аб'екты, напр. паабіваць (яблыкі з дрэва), павыносіць (мэблю з хаты), паналаджваць (станкі), парассяляць (студэнтаў па кватэрах); б) утварэнне дзеяння ўсімі, многімі асобамі, напр. паабмарожвацца, павысяляцца, панакрывацца; в) празмернасць дзеяння, напр. панакупляць (рознай дробязі), папахадзіць (хадзіць доўга, многа), папахварэць (хварэць доўга); г) абмежаванасць меры дзеяння, напр. павыжынаць, павыядаць. ІІ. Утварае: а) прыметнікі са знач.: 1) адносін да кожнага з указаных прадметаў ці адпаведнасці чаму-н., напр. пагалоўны, падэкадны, пасільны; 2) указання на час пасля чаго-н., напр. пасмяротны; б) прыметнікі і назоўнікі са знач. указання на месцазнаходжанне паблізу чаго-н., напр. пагранічны, памор'е. ІІІ. 3 прыналежнае займеннік: ўтварае прыслоўі са знач.: 1) у адпаведнасці з чыім-н. меркаваннем, жаданнем. Рабіць па-свойму, па-твойму, па-нашаму; 2) з прыметнікамі ўтварае прыслоўі спосабу дзеяння, напр. па-новаму, па-беларуску, па-сяброўску, па-казацку.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1961)</a>
