### Пера
**прыстаўка**

Абазначае: 1) накіраванасць дзеяння з аднаго месца на другое, з аднаго боку на другі, напр. перабегчы, перавярнуць, перайсці; 2) накіраванасць руху цераз што-н., напр. перакінуць, пераплысці, пераскочыць; 3) змену накіраванасці дзеяння, перадачу каму-, чаму-н., напр. перадаць (у спадчыну), пераслаць; 4) паўтарэнне дзеяння нанава, напр. перарабіць, перачытаць, перашыць; 5) празмернасць дзеяння, а таксама давядзенне дзеяння да адмоўнага выніку, напр. пераесці, перасаліць, перахваліць; 6) перавагу, першынство ў дзеянні, напр. перакрычаць, ператанцаваць, перахітрыць; 7) паслядоўны ахоп дзеяннем усіх або многіх асоб, прадметаў і вычарпальнасць такога дзеяння, напр. пералавіць, перамыць (увесь посуд), перапэцкаць (рукі), перахварэць (усімі дзіцячымі хваробамі); 8) падзел чаго-н. папалам, на часткі, напр. перакусіць (нітку); пераламаць; 9) запоўненасць дзеяннем якога-н. прамежку часу, напр. перазімаваць, пераначаваць; 10) пераўтварэнне ў што-н. іншае, пераход у іншы стан, від, напр. перакласці (на іншую мову), перарасці (сяброўства перарасло ў каханне), перамяніць (свой колер); 11) спыненне якога-н. дзеяння, стану, напр. перабалець (перабалела сэрца), перабрадзіць; 12) слабае праяўленне дзеяння або яго кароткачасовасць, напр. перадыхнуць, перакусіць; 13) узаемнасць дзеяння (у дзеясловаў з часціцай -цца), напр. перагаворвацца, перапісвацца.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2280)</a>
