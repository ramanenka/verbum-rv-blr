### Перацягнуць
**дзеяслоў, закончанае трыванне**

1. Цягнучы, перамясціць. П. канапу ў другі пакой. 2. пераноснае значэнне: Пераманіць, прымусіць перайсці ці пераехаць куды-н. (размоўнае). П. на свой бок. П. сябра да сябе на працу. 3. Нацягнуць нанава. П. шыны на колах. 4. Туга сцягнуць. П. талію поясам. 5. Аказацца па вазе цяжэйшым за што-н. Адна шаля перацягнула другую. 6. Пра спаборніцтва, у якім праціўнікі цягнуць што-н. у розныя бакі: аказацца мацнейшым за каго-н. Хто каго перацягне? 7. Перарабіць, перашыць (скураны абутак; спецыяльны тэрмін). П. боты. || незакончанае трыванне: перацягваць. || назоўнік: перацягванне і перацяжка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2335)</a>
