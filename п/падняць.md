### Падняць
**дзеяслоў, закончанае трыванне**

1. Нагнуўшыся, узяць (з зямлі, падлогі). П. аловак. 2. Узяць, маючы дастаткова сілы, каб утрымаць у руках П. камень. 3. Перамясціць наверх, надаць чаму-н. вышэйшае становішча. П. на ліфце. П. якар (выцягнуць з вады перад адплыццём). П. заслону сцэны. П. галаву (таксама пераноснае значэнне: стаць бадзёрым, смелым). 4. Дапамагчы або прымусіць устаць; зноў надаць каму-, чаму-н. стаячае становішча. П. павалены плот. П. з пасцелі каго-н. (разбудзіць). Сабака падняў зайца (успудзіў). 5. Прымусіць крануцца з месца з якой-н. мэтай, прымусіць узяцца за што-н. П. салдат у атаку. 6. пераноснае значэнне: Натхняючы, схіліць да якога-н. актыўнага дзеяння. П. народ на барацьбу. 7. Зрабіць вышэйшым, узвысіць. П. падмурак. П. узровень вады. 8. пераноснае значэнне: Павялічыць, павысіць. П. ураджай. П. цану. 9. пераноснае значэнне: Зрабіць больш актыўным, прыўзнятым, палепшыць. П. дух. П. цікавасць да чаго-н. 10. Наладжваючы, палепшыць, развіць. П. гаспадарку. 11. Зрабіць, пачаць дзеянне, названае назоўнікам. П. бунт (узбунтавацца). П. смех. П. трывогу. П. пытанне. 12. Тое, што і узараць (спецыяльны тэрмін). П. цаліну. || незакончанае трыванне: падымаць і паднімаць. || назоўнік: падняцце, падніманне і пад'ём. || прыметнік: пад'ёмны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2040)</a>
