### Прамы
**прыметнік**

1. Роўны выцягнуты ў якім-н. напрамку, без выгібаў. Прамая дарога. Правесці прамую (назоўнік). Прамыя валасы (не кучаравыя). Прамая кішка (апошняя частка кішэчнага канала ў выглядзе кароткай прамой трубкі). Прамая лінія сваяцтва (радаслоўная ад бацькі да сына, ад сына да ўнука, не бакавая). П. наследнік (наследнік па прамой лініі). 2. Які непасрэдна ідзе куды-н., злучае што-н. без прамежкавых пунктаў. Прамыя зносіны. Гаварыць па прамому проваду. 3. Які непасрэдна адносіцца да чаго-н., непасрэдна накіраваны на што-н. або які непасрэдна вынікае з чаго-н., без прамежкавых ступеней. Прамыя выбары. П. падатак. Прамыя ўказанні. У прамым сэнсе слова (літаральна, не пераносна). 4. Яўны, адкрыты. П. выклік. 5. Шчыры, праўдзівы, прынцыповы. П. чалавек. П. адказ. 6. Такі, пры якім павелічэнне (памяншэнне) аднаго выклікае павелічэнне (памяншэнне) другога. Прамая прапарцыянальнасць.Прамое дапаўненне — у граматыцы: дапаўненне ў вінавальным склоне без прыназоўніка пры пераходным дзеяслове. Прамы вугал — вугал у 90°. || назоўнік: прамізна і прамата. Прамізна тунэля. Прамата выступлення.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2448)</a>
