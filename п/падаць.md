### Падаць
**дзеяслоў, незакончанае трыванне**

1. Апускацца, валіцца на зямлю, уніз. П. дагары. П. на калені. П. з ног (таксама пераноснае значэнне). 2. Пра атмасферныя ападкі: ісці, выпадаць. Падае снег. 3. Апускацца, звісаючы. Складкі спадніцы прыгожа падаюць. 4. Пра націск у слове: прыходзіцца на які-н. склад. Націск падае на другі склад. 5. Распаўсюджвацца ў якім-н. напрамку, пакрываць сабой (пра светлавыя з'явы). Святло праз акно падала на падлогу. Ад дрэва падае цень. 6. пераноснае значэнне, на каго (што). Распаўсюджвацца, пашырацца на каго-, што-н. (пра што-н. заганнае). На гэтага чалавека падае падазрэнне. 7. пераноснае значэнне, на каго-што. Прыходзіцца на чыю-н. долю, выпадаць. Усе клопаты падаюць на маці. 8. Зніжацца, змяншацца (у памеры, аб'ёме, велічыні і пад.). Акцыі падаюць. Настрой падае. 9. пераноснае значэнне: Бегаць, насіцца (размоўнае). Сабака цэлы дзень падаў па лесе. 10. пераноснае значэнне, за чым. Вельмі хацець чаго-н., ганяцца за чым-н. (размоўнае). П. за ўборамі. 11. пераноснае значэнне, за кім. Вельмі кахаць каго-н., заляцацца да каго-н. (размоўнае). Хлопцы падалі за такой прыгажуняй. || закончанае трыванне: пасці і упасці. || назоўнік: паданне і падзенне.

**дзеяслоў, закончанае трыванне**

1. Даць, паднёсшы. П. кнігу каму-н. 2. Паставіць на стол (ежу). П. кашу. 3. Даставіць, прывесці да месца чыёй-н. пасадкі або пагрузкі. П. поезд да платформы. П. вагоны. 4. Штурхнуць, пасунуць (размоўнае). П. шафу ўлева. 5. Прадставіць у пісьмовай форме (скаргу, заяву). П. заяву на чарговы адпачынак. П. у суд на каго-н. (прад'явіць іск). П. на развод (падаць заяву на скасаванне шлюбу; размоўнае). 6. Даць як міласціну. П. жабраку. 7. Зрабіць утварыць, аказаць (тое, што выражана наступным назоўнік). П. дапамогу (дапамагчы). П. рэпліку (прамовіць, сказаць што-н.). П. прыметы жыцця (выявіць прыметы жыцця). П. прыклад (паслужыць прыкладам). П. каманду (скамандаваць). П. вестку (паведаміць пра сябе). 8. У спартыўных гульнях з мячом, шайбай і пад.: ударам паслаць мяч партнёру. П. мяч. 9. Адлюстраваць, вывесці, прадставіць (кніжнае). Рэалістычна п. жыццё ў творы. Умець сябе п. (прадставіць у лепшым выглядзе).Падаць руку — працягнуць руку для поціску або (пераноснае значэнне) для дапамогі. || незакончанае трыванне: падаваць. || назоўнік: падача.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2015)</a>
