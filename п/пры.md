### Пры
**прыназоўнік**

1. Каля чаго-н. Пры доме быў сад. 2. Указвае на падпарадкаваныя, падсобныя адносіны да чаго-н., аднесенасць да чаго-н. Лабараторыя пры інстытуце. Служыць пры штабе. Сядзелка пры цяжкахворым. 3. Указвае на наяўнасць чаго-н, у каго-н. Трымаць дакументы пры сабе. Быць пры зброі. Пры жаданні ўсяго можна дабіцца. 4. Указвае на час, абставіны, становішча. Пры царызме. Чытаць пры настольнай лямпе. Заявіць пры сведках. Быць пры памяці. Пры выпадку завітаю да вас.

**прыстаўка**

1. Утварае дзеясловы са знач.: 1) давядзення дзеяння да канчатковай мэты. напр. прыйсці, прыхіліцца, прывалчыся; 2) дабаўлення, збліжэння, змацавання чаго-н. з чым-н., напр. прыбіць, прырабіць, прыбудаваць, прыдрукаваць, прыкласці, прышыць; 3) накіравання дзеяння к сабе, выканання дзеяння ў сваіх інтарэсах, напр. прывабіць, прысвоіць; 4) накіравання дзеяння на прадмет зверху ўніз, напр. прымяць, прыціснуць; 5) паўнаты, вычарпанасці дзеяння, напр. прывучыць, прыахвоціць; 6) непаўнаты, слабай меры дзеяння, напр. прыглушыць, прысыпаць, прыадчыніць; 7) у дзеясловах на -оўва, -ва — суправаджальнага дзеяння, напр. прыгаворваць, прытанцоўваць. ІІ. Утварае: 1) назоўнікі і прыметнікі са знач. непасрэднага прымыкання да чаго-н., напр. прылесак, прыбярэжны, прыазёрны, прыгранічны; 2) назоўнікі са знач. дадатковасці, напр. прыплод, прыпёк.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2497)</a>
