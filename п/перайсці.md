### Перайсці
**дзеяслоў, закончанае трыванне**

1. што і цераз што. Ідучы, перамясціцца на працілеглы бок чаго-н. П. дарогу. П. цераз раку. П. граніцу. П. межы дазволенага (пераноснае значэнне). 2. Прайсці з аднаго месца на другое. П. ў другі пакой. 3. Змяніць работу, стан, месца знаходжання. П. на новую работу. П. на трэці курс. 4. каму і да каго. Дастацца каму-, чаму-н. ад каго-, чаго-н., стаць чыёй-н. уласнасцю. Гэта хата перайшла нам ад бацькоў. 5. у што, да чаго, на што. Прыняцца за што-н. іншае, пачаць дзейнічаць па-іншаму. П. ў наступленне. П. да абмеркавання чарговага пытання. П. на нелегальнае становішча. 6. у што. Ператварыцца ў што-н. іншае, стаць другім. Дождж перайшоў у снег. Сяброўства перайшло ў каханне. 7. пераноснае значэнне: Уступіць, ахвяраваць што-н. каму-н. (размоўнае). Няхай лепш маё пяройдзе. || незакончанае трыванне: пераходзіць. || назоўнік: пераход. П. колькасці ў якасць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2299)</a>
