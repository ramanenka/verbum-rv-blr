### Пад (пада)
**прыназоўнік**

1. Ніжэй чаго-н., з боку ніжэйшай часткі чаго-н. Пакласці сякеру п. лаўку. Ляжыць п. лавай. Нырнуць п. ваду (ніжэй за ўзровень вады, углыб). Працаваць п. зямлёй (ніжэй паверхні, напр. у шахце). Пасадзіць п. замок (заперці). Трымаць п. замком (на запоры). П. гарой зялёны гай. 2. Каля, у непасрэднай блізкасці ад чаго-н., а таксама ў зоне дзеяння, размяшчэння чаго-н. Жыць п. Віцебскам. Папаў п. халодны душ. Ісці п. дажджом. 3. Указвае на тое становішча, стан, у які ставяць каго-, што-н. ці ў якім знаходзіцца хто-, што-н. Працаваць п. кіраўніцтвам каго-н. Браць п. строгую ахову. Быць п. пагрозай. Паставіць п. пагрозу. Аддаць п. суд. Знаходзіцца п. судом. 4. Для чаго-н. Зруб п. новы дом. Поле п. аўсом. ІІ. з В. 1. Падтрымліваючы знізу. Узяць п. руку. 2. Пра час: блізка да чаго-н., перад чым-н. Бралася п. дзень (пачынала світаць; безасабовая форма). Гэта было п. свята. П. старасць. 3. У выглядзе чаго-н., падобна на што-н. Апрацаваць п. дуб. 4. У абмен на якую-н. гарантыю. Аддаць п. залог. Даць тавар п. распіску. 5. У суправажэнні чаго-н., што гучыць. Ісці п. гукі марша. Спяваць п. баян. ІІІ. з Т. 1. Пры наяўнасці якой-н. прыметы, уласцівасці. Змагацца п. перамаганосным сцягам. Селядцы п. марынадам. 2. У выніку чаго-н. Снег п. уздзеяннем ветру ўшчыльніўся. 3. Ужыв. пры ўказанні на тэрміны, словы, назвы, сэнс якіх раскрываецца ці неабходна раскрыць. П. нашатырным спіртам разумеюць раствор аміяку.

**прыстаўка**

1. Утварае дзеясловы са знач.: 1) дзеяння знізу ўверх, уніз чаго-н., напр. падлажыць, падкінуць, падважыць; 2) набліжэння каго-, чаго-н., напр. падысці, пад'ехаць; 3) дабаўлення, напр. падліць, падсыпаць; 4) паўтарэння якога-н. дзеяння ўслед за іншым, суправаджэння аднаго дзеяння другім, напр. падтакваць, падбрэхваць; 5) праяўлення дзеяння ў слабым ці непрыметным, скрытым выглядзе, напр. падгледзець, падпільнаваць. ІІ. Утварае назоўнікі і прыметнікі: 1) прыметнікі са знач. ніжняй часткі чаго-н., знаходжання ніжэй за што-н., напр. падводны, падстраўнікавы; 2) назоўнікі са знач. часткі больш буйнога адзінства, напр. пададдзел, падатрад, падклас; 3) прыметнікі са знач. чаго-н., што знаходзіцца ў чыім-н. распараджэнні, напр. падначалены, падсудны; 4) назоўнікі і прыметнікі са знач. чаго-н., што знаходзіцца паблізу ад чаго-н., напр. падтропікі, падтрапічны; 5) назоўнікі са знач. звання, ніжэйшага за іншае, пасада памочніка, напр. падпалкоўнік, падшкіпер.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2008)</a>
