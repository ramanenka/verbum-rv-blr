### Прайсці
**дзеяслоў, закончанае трыванне**

1. Ступаючы, едучы, перамясціцца па якім-н. месцы або да якога-н. месца. П. па мосце. П. да варот. П. наперад. Па рацэ прайшла баржа. 2. Пераадолець якую-н. прастору хадзьбой (а таксама пра некаторыя сродкі транспарту, пра пераадоленне дыстанцыі спартсменам). П. некалькі крокаў. П. пехатой пятнаццаць кіламетраў. За гадзіну поезд прайшоў 70 км. Бягун добра прайшоў стометроўку. 3. Перамяшчаючыся, накіроўваючыся куды-н., прамінуць, пакінуць ззаду. П. сад або міма саду. Задумаўшыся, п. сваю хату. 4. пераноснае значэнне: Распаўсюдзіцца (пра чуткі, весткі і пад.). Прайшла чутка аб яго прыездзе. 5. пераноснае значэнне, перад кім-чым, а таксама са словамі «у думках», «ва ўяўленні» і пад.: мысленна ўзнікнуць, паўстаць ва ўяўленні. У думках прайшло ўсё папярэдняе жыццё. 6. З'явіцца і знікнуць (пра ўсмешку, мімічны рух і пад.). Па твары прайшла ажыўленая ўхмылка. 7. Пра што-н. працяглае: пралегчы, працягнуцца. Тут пройдзе чыгунка. Нафтаправод «Дружба» прайшоў па Беларусі. 8. Выпасці (пра ападкі). Зранку прайшоў дождж. 9. пераноснае значэнне: Пра час, пра што-н., што было, працягвалася: мінуць, адысці. Прайшло некалькі гадоў. Крыўда прайшла. Боль прайшоў. 10. Адбыцца, закончыцца з якім-н. вынікам. Спектакль прайшоў з вялікім поспехам. 11. Пранікнуць цераз што-н. (пра тое, што рухаецца, перасоўваецца, цячэ). Цвік прайшоў наскрозь. Шафа прайшла ў дзверы. Чарніла прайшло цераз паперу. 12. Распрацаваць, апрацаваць, рухаючыся ў пэўным напрамку. П. вугальны пласт. П. адзін пракос. 13. што або пра што. Прасоўваючыся, дасягаючы чаго-н., падвергнуцца чаму-н., атрымаць прызнанне, зацвярджэнне. Дакументы прайшлі цераз рэгістрацыю. Праект прайшоў многа інстанцый. 14. у што або у каго-што. Аказацца ў ліку прынятых, залічаных, зацверджаных. П. ў інстытут па конкурсу. 15. Вывучыць, пазнаёміцца з чым-н. (размоўнае). Вучні прайшлі буквар. 16. Выканаць якія-н. абавязкі, заданні, прызначэнні. П. вайсковую службу. П. курс лячэння. Прайсці ў жыццё — ажыццявіцца на справе. || незакончанае трыванне: праходзіць. || назоўнік: праходжанне і праход. Праходу не даваць каму (размоўнае неадабральнае) — назойліва прыставаць з чым-н.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2433)</a>
