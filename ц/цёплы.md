### Цёплы
**прыметнік**

1. Які мае тэмпературу сярэднюю паміж гарачым і халодным. Цёплая вада. Ц. вецер. Цёплае надвор'е. 2. З высокай сярэднегадавой тэмпературай. Ц. клімат. Цёплыя краіны. 3. Які добра засцерагае ад холаду. Цёплая хустка. 4. пераноснае значэнне: Чулы, сардэчны, прыязны, добразычлівы. Цёплыя словы. Цёплыя адносіны. 5. пераноснае значэнне: Заможны, багаты. Ц. гаспадар. 6. пераноснае значэнне: Мяккі, прыемны для зроку. Цёплыя фарбы восені. 7. цёпла, у знач. выказніка: Пра адчуванне цяпла. Сёння цёпла на дварэ. У пакоі цёпла. У кажушку мне цёпла. Цёпла на душы (пераноснае значэнне) ад добрых слоў. Цёплая кампанія (размоўнае) — група людзей, якая сумесна праводзіць час за заняткам, звычайна непахвальным. Цёплае месца (размоўнае жартаўлівае) — выгадная пасада. || назоўнік: цеплата. || прыметнік: цёпленькі.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3492)</a>
