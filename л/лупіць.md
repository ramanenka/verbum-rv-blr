### Лупіць
**дзеяслоў, незакончанае трыванне**

1. Знімаць, абдзіраць (скуру, кару і інш.) з чаго-н. або ачышчаць ад лупін, абіраць. Л. кару з дрэва. Л. бульбу. 2. Драць на часткі (размоўнае). Нашто ты кнігу лупіш? 3. пераноснае значэнне: Браць празмерна вялікую плату (размоўнае). Гэта вы з усіх так лупіце? 4. Ужыв. замест некаторых дзеясловаў для абазначэння дзеяння, якое адбываецца з асаблівай сілай (размоўнае). Лупіць дождж. А ён у бубен лупіць.Лупіць скуру (размоўнае) — 1) браць празмерна вялікую плату; 2) моцна біць. || закончанае трыванне: аблупіць, злупіць і адлупіць.

**дзеяслоў, размоўнае, незакончанае трыванне**

Вытарашчваць вочы. Чаго ты лупіш вочы?

**дзеяслоў, размоўнае, незакончанае трыванне**

1. Моцна біць, лупцаваць каго-н. Л. каня пугай. 2. З сілай удараць у што-н., па чым-н. Л. нагой у дзверы.Лупіць як Сідараву казу (размоўнае) — бязлітасна біць каго-н.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1566)</a>
