### Лёгкі
**прыметнік**

1. Які мае невялікі цяжар, мала важыць. Лёгкая сумка. 2. Які выконваецца, дасягаецца, пераадольваецца без вялікай працы, намагання. Лёгкая праца. Лёгкая задача. Лёгкая дарога. Лёгка (прыслоўе) сяброў знайсці, ды цяжка захаваць (прыказка). 3. Нязначны, невялікі, слабы (па велічыні, сіле, ступені праяўлення); малапрыметны. Л. ветрык. Л. дотык. Лёгкая ўсмешка. 4. Пазбаўлены грузнасці. Лёгкія крокі. Лёгкая вада (хуткая, бясшумная і плаўная). 5. Не напружаны. Лёгкае дыханне. Хвораму стала лёгка (у знач. выказнік:) дыхаць. Л. сон. 6. Не суровы. Лёгкае пакаранне. 7. Пра хваравіты, фізіялагічны стан: не небяспечны, не сур'ёзны. Лёгкія роды. Лёгкая форма хваробы. 8. Ужыўчывы, памяркоўны. Л. чалавек. Л. характар. 9. Легкадумны, неглыбокі, несур'ёзны. Лёгкія адносіны да жыцця. 10. Які не мае цяжкага ўзбраення, рухомы. Лёгкія танкі. Лёгкая прамысловасць — галіна грамадскай вытворчасці, якая займаецца вырабам прадметаў шырокага спажывання. З лёгкай рукі чыёй (размоўнае) — пра чыё-н. удалае пачынанне, прыклад. Лёгкая рука ў каго — пра таго, хто прыносіць шчасце, удачу. Лёгкі на ўспамін хто (размоўнае) — пра таго, хто з'ўляецца ў той момант, калі пра яго гавораць, думаюць. Лёгкі на язык (размоўнае) — гаваркі, які любіць многа гаварыць. Лёгкі хлеб (размоўнае) — пра лёгкую працу, без клопатаў, турбот. Лёгка выкруціцца (размоўнае) — нямнога сіраціць. Лёгка сказаць (размоўнае) — ужыв. тады, калі вельмі цяжка або немагчыма выканаць што-н. || назоўнік: лёгкасць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1537)</a>
