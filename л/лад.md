### Лад
**назоўнік, мужчынскі род**

1. Дзяржаўная ці грамадская сістэма. Дзяржаўны л. Грамадскі л. 2. Уклад жыцця, спосаб жыцця. Будуем новы л. жыцця. 3. Згода, парадак, зладжанасць (размоўнае). Няма ладу ў хаце. 4. Спосаб, манера. На новы л. 5. Сістэма чаго-н., утвораная ўнутранай сувяззю, залежнасцю суадносных частак. Граматычны л. мовы. Давесці (прывесці) да ладу — прывесці што-н. у парадак; закончыць паспяхова якую-н. справу. Дайсці (да) ладу — разабрацца, дабіцца толку. На добры лад — так, як патрэбна; па-сапраўднаму. На свой лад — па-свойму. На ўсе лады — усебакова (абмяркоўваць, разбіраць і пад.). Не ў лад — нязладжана, нястройна. Не ў ладу; не ў ладах з кім-чым — быць не ў згодзе, у дрэнных адносінах. У лад — зладжана, стройна. (Усе) на адзін лад — (усе) аднолькавыя.

**назоўнік, мужчынскі род**

1. Строй музычнага твора, арганізацыя музычных гукаў. 2. Папярочнае дзяленне на грыфе струнных музычных інструментаў. 3. Клавішы гармоніка, духавых інструментаў. Перабіраць лады. || прыметнік: ладавы.

**назоўнік, мужчынскі род**

У граматыцы: сістэма форм дзеяслова, якая выражае адносіны дзеяння да рэчаіснасці. Абвесны л. Загадны л. Умоўны л.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1501)</a>
