### Чын
**назоўнік, мужчынскі род**

1. Службовы разрад у вайсковых і цывільных служачых. Ч. маёра. На заводзе ў яго быў вялікі ч., дырэктарскі. 2. Пасада або асоба, якая займае пасаду (размоўнае). Чыны дыпламатычнага рангу.Класныя чыны — цывільныя званні, якія прысвойваюцца пракурорска-следчым работнікам пракуратуры. Ніжні чын — салдат у царскай арміі ў адрозненне ад афіцэраў.Чын чынам (чынаром); чын па чыну (размоўнае) — найлепш; так, як трэба.

**назоўнік, мужчынскі род**

У спалучэнні з прыметнікам і займеннікам ужыв. ў значэнні: спосаб, прыём; гэта спалучэнне адпавядае прыслоўю са знач. дадзенага прыметніка або займенніка. Такім чынам. Належным чынам. Адпаведным чынам. Грэшным чынам (у знач. пабочн.) (размоўнае) — трэба прызнацца; на жаль.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3577)</a>
