### Чорт
**назоўнік, мужчынскі род**

1. Паводле забабонных уяўленняў: злы дух у вобразе чалавека, пакрытага чорнай шэрсцю, з рагамі, капытамі і хвастом; д'ябал. 2. Ужыв. як лаянкавае слова (размоўнае). Куды лезеш, чорт? Адзін чорт (размоўнае) — усё адно, адно ліха. Да чорта (размоўнае) — пра вялікую колькасць, вельмі многа. Куды яго чорт панёс, куды яго чэрці ўхапілі (размоўнае неадабральнае) — куды ён дзеўся. К чорту на рогі (размоўнае) — вельмі далёка, у глухія мясціны (ехаць, адпраўляцца і пад.). К чорту ў зубы (размоўнае неадабральнае) — у небяспечнае месца, на рызыкоўную справу (ісці). На чорта (размоўнае грубае) — навошта, дзеля чаго? Ні к чорту (не варты) (размоўнае незадав.) — ні на што не прыгодны. (Сам) чорт галаву (нагу) зломіць (размоўнае) — аб вялікім беспарадку дзе-н. Сам чорт не брат (размоўнае) — пра таго, каму ўсё лёгка, даступна, хто ні ад каго не залежыць. Чорта лысага (размоўнае) — нічога падобнага; наўрад. Чортам падшыты (размоўнае) — непаседлівы, вяртлявы. Чорт ведае што (размоўнае) — нешта неймавернае, што цяжка ўявіць; усё, што хочаш. Чорт з ім (з табой, з ёй, з вамі, з імі) (размоўнае) — хай, няхай будзе так. Чорт лазаты (размоўнае неадабральнае) — пра таго, хто з'яўляецца ўвасабленнем зла, несправядлівасці. Чорт не бярэ (не возьме) (размоўнае) — нічога не здарыцца, не шкодзіць (не пашкодзіць). Чорт падаткнуў (размоўнае) — аб чым-н., чаго не трэба было рабіць. Чорт пацягнуў за язык (размоўнае) — шкадаванне з прычыны сказанага чаго-н. непатрэбнага. Чорт прынёс (паднёс, прыгнаў) каго (размоўнае неадабральнае) — пра таго, хто прыйшоў, з'явіўся не ў пару, недарэчы. Чорту лысаму (размоўнае) — невядома каму (аддаць, пакінуць і пад.). Чорт яго бяры (размоўнае) — добра, няхай будзе так; згода. Чэрці носяць дзе, каго (размоўнае неадабральнае) — аб тым, хто ходзіць невядома дзе. Што за чорт (размоўнае) — як выражэнне здзіўлення, незадаволенасці. Якога чорта! ( размоўнае грубае) — выражэнне негатыўных адносін да каго-н., зласлівасці, незадавальнення. Баяцца як чорт крыжа (ладану) (размоўнае) — вельмі моцна баяцца каго-, чаго-н. Як чорт пад крыжам (размоўнае) — вельмі моцна (дрыжаць, калаціцца). || памяншальная форма: чорцік. || прыметнік: чартоўскі і чортаў. Чартоўскае насланнё. Чортава стварэнне (лаянка). Чортаў сын (лаянкавае).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3570)</a>
