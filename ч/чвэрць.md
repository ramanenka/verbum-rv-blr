### Чвэрць
**назоўнік, жаночы род**

1. Чацвёртая частка цэлага. Ч. года. 2. Адзін з чатырох перыядаў, на якія ўмоўна падзяляецца навучальны год у школе. Усе вучні паспяхова закончылі першую ч. 3. Даўняя мера сыпкіх рэчываў, роўная 8 чацверыкам (каля 210 л.). Дзве чвэрці аўса. 4. Даўняя мера аб'ёму вадкасці, роўная чацвёртай частцы вядра (каля 3 л.), якой карысталіся да ўвядзення метрычнай сістэмы, а таксама пасудзіна ёмістасцю ў тры літры. 5. Старая мера даўжыні, роўная чацвёртай частцы аршына, што існавала да ўвядзення метрычнай сістэмы. 6. Старая мера зямельнай плошчы, роўная О,5 дзесяціны. 7. Нота працягласцю ў адну чацвёртую частку цэлай ноты (спецыяльны тэрмін). 8. Адна з чатырох фаз Месяца; вузкі серп Месяца ў першай ці апошняй фазе (спецыяльны тэрмін). 9. Паз прамавугольнага сячэння па канту дошкі для змацавання яе з другой дошкай (спецыяльны тэрмін). Тры чвэрці да смерці (размоўнае жартаўлівае) — пра слабага, хворага чалавека, якому мала засталося жыць. || прыметнік: чвэрцевы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3566)</a>
