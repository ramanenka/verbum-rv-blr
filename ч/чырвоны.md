### Чырвоны
**прыметнік**

1. Які мае афарбоўку аднаго з асноўных колераў спектра, што ідзе перад аранжавым; колеру крыві. Чырвоныя памідоры. Ч. аловак. 2. Пачырванелы ад прыліву крыві да скуры. Ч. твар. 3. Звязаны з рэвалюцыйнай дзейнасцю, з савецкім ладам, з Чырвонай Арміяй. Ч. камандзір. Чырвоныя (назоўнік) ўступалі ў горад. 4. У народнай мове і паэзіі для абазначэння чаго-н. прыгожага, яснага, светлага і пад. Чырвонае сонейка. Чырвоная раніца. 5. Як састаўная частка некаторых батанічных і заалагічных назваў. Ч. перац. Чырвонае віно — віно, прыгатаванае з цёмных гатункаў вінаграду. Чырвоная кніга — кніга Міжнароднага саюза аховы прыроды і прыродных рэсурсаў, якая змяшчае ў сабе кароткія звесткі аб распаўсюджанні, колькасці, біялогіі і мерах аховы рэдкіх відаў жывёлы і раслін усяго свету. Чырвоная рыба — рыба сямейства асятровых. Чырвоны гальштук — тое, што і піянерскі гальштук. Чырвоны напал — такая ступень нагрэву, пры якой металы пачынаюць свяціцца чырвоным святлом. Чырвоны радок — першы радок абзаца. Чырвоны лес — хваёвы лес. Чырвоная ікра — ікра ласасёвых рыб. || назоўнік: чырвань.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3582)</a>
