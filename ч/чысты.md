### Чысты
**прыметнік**

1. Незабруджаны, свабодны ад бруду. Чыстая бялізна. Чыстая падлога. 2. Асабліва прыбраны, прызначаны не для штодзённых патрэб (размоўнае). У чыстай палавіне хаты спалі дзеці. 3. Пра работу: не цяжкі, нябрудны. Ён працаваў на чыстай рабоце. 4. Акуратна, чыста зроблены, прыгожа аздоблены. Шкатулка чыстай работы. 5. Са свабоднай, адкрытай, не занятай чым-н. паверхняй. Чыстае поле. Ч. ліст паперы. Чыстае неба. 6. Без пабочных дамешак, з нічым не змешаны, або з нязначнымі дамешкамі. Ч. спірт. Чыстая шэрсць.Чыстае паветра. Чыстая вада. 7. Выразны ў гучанні, без пабочных шумаў; не ахрыплы. Даносіўся ч. гук званоў. Ч. голас салаўя. 8. Які адпавядае пэўным нормам, правілам (пра мову, склад і пад.). Гаварыў на чыстай беларускай мове. 9. пераноснае значэнне: Маральна бездакорны, сумленны, шчыры, праўдзівы, беззаганны. Гэта быў чалавек крыштальна ч. ў маральных адносінах. Чалавек з чыстым сумленнем. Чыстыя пачуцці. 10. Абсалютны, поўны (размоўнае). Чыстая праўда. Чыстая хлусня. Гэта чыстая выпадковасць. 11. Не звязаны з практычным прымяненнем; процілегласць прыкладны. Чыстая тэорыя. Чыстая вага — вага чаго-н. без пасуды, без упакоўкі і пад.; нета. || назоўнік: чыстата.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3584)</a>
