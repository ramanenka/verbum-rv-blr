### Чорны
**прыметнік**

1. Які мае колер сажы, вугалю; процілегласць белы. Чорная фарба. Чорная барада. Ч. дым. 2. Цёмны, больш цёмны ў параўнанні з чым-н. больш светлым. Ч. хлеб. Ч. ад загару. 3. Брудны, запэцканы. Чорныя рукі ад гразі. 4. Некваліфікаваны, які не патрабуе высокага майстэрства, часта фізічна цяжкі (пра работу). Чорная работа (устарэлае). 5. Прызначаны для якіх-н. службовых ці бытавых мэт; не парадны, не галоўны. Ч. ход. Чорная лесвіца. б. Не апрацаваны, чарнавы. Ч. варыянт рукапісу. 7. пераноснае значэнне: Нізкі, каварны, подлы. Чорная зайздрасць. Чорныя справы. 8. пераноснае значэнне: Дрэнны, адмоўны. Чорныя старонкі біяграфіі. Ч. бок жыцця. 9. пераноснае значэнне: Цяжкі, змрочны, беспрасветны. Чорныя думкі. Чорная доля. 10. пераноснае значэнне: Крайне рэакцыйны. Чорныя сілы. 11. У дарэвалюцыйнай Расіі: які адносіўся да ніжэйшых слаёў грамадства, да простага народа. Ч. народ. 12. У Рускай дзяржаве 14—17 стст.: цяглавы, падатковы; дзяржаўны, не прыватнаўласніцкі (гістарычнае). Чорныя землі. 13. Паводле забабонных уяўленняў: вядзьмарскі, чарадзейскі, звязаны з нячыстай сілай (устарэлае). 14. Як састаўная частка некаторых заалагічных і батанічных назваў. Чорныя парэчкі. Чорная рабіна. Ч. дзяцел.Чорнае золата — 1) нафта; 2) каменны вугаль. Чорная біржа (чорны рынак) — неафіцыйная біржа (рынак). Чорная ікра — ікра асятровых рыб. Чорны кофе — моцны кофе без малака і вяршкоў. Чорны шар — выбарчы шар, які азначае «супраць абрання» каго-н. Чорны лес — лісцёвы лес, чарналессе. Чорныя металы — назва жалеза і яго сплаваў (сталі, чыгуна і г.д.). Ні чорнага ні белага (размоўнае) — не абазвацца, не сказаць ні слова каму-н. Трымаць у чорным целе — сурова, строга абыходзіцца з кім-н. У чорным святле — змрочным, непрыглядным, горш, чым на самай справе (бачыць, падаваць, паказваць і пад. што-н.). На чорную гадзіну (размоўнае) — на цяжкі час (пакінуць што-н.). Чорная косць (костка) (устарэлае) — пра людзей простага, недваранскага паходжання. Чорны дзень (размоўнае) — перыяд нястачы, беднасці ў жыцці; цяжкая часіна. Чорным па белым (размоўнае) — дакладна, выразна, ясна (напісана). Як чорны вол (рабіць, працаваць) (размоўнае) — рабіць, не пакладаючы рук. || назоўнік: чарната і чарнота.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3570)</a>
