### Сядзець
**дзеяслоў, незакончанае трыванне**

1. Займаць такое становішча, пры якім тулава апіраецца на што-н. сваёй ніжняй часткай. С. на лаўцы. С. вярхом (на кані). 2. Пра птушак, насякомых: знаходзіцца на якім-н. месцы, не рухаючыся. Ластаўкі сядзяць на правадах. 3. Знаходзіцца, быць дзе-н., у якім-н., месцы (пра людзей і прадметы). С. цэлы дзень дома. Куры сядзяць запёртыя ў хпяве. Хлеб сядзіць у печы. 4. Знаходзіцца ў якім-н. стане або займацца чым-н. С. без работы. С. без хлеба (галадаць). С. з хворым дзіцем месяц. С. за вязаннем. С. за чарцяжамі. 5. Быць у зняволенні; быць пазбаўленым свабоды. С. у турме. С. на гаўптвахце. 6. Знаходзіцца, размяшчацца дзе-н. Шыбы ў вокнах сядзяць няшчыльна. Пад сасной сядзіць баравік. 7. Глыбока ўпіўшыся куды-н., аставацца там. Стрэмка сядзіць у пальцы. Куля сядзела вельмі глыбока ў назе. 8. Пра адзенне: добра аблягаць фігуру. Сукенка сядзіць прыгожа.Вось дзе сядзіць хто-што ў каго (размоўнае, неадабральнае) — пра каго-, што-н., што прычыняе вялікія клопаты, непрыемнасці. Сядзець у дзеўках (размоўнае) — доўга не выходзіць замуж. || назоўнік: сядзенне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3117)</a>
