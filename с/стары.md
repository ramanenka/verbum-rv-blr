### Стары
**прыметнік**

1. Які дасягнуў старасці. Старая жанчына. Цяжка жыць старому (назоўнік). І с. і малады (усе да аднаго, усе без разбору). 2. Які даўно ўзнік, існуе доўгі час. Старое сяло. С. бярэзнік. С. грыбнік (які даўно збірае грыбы). Старая прымаўка (даўно вядомая). 3. Якім доўга карысталіся, паношаны. Старая сукенка. Старыя падручнікі. Старое сала (нясвежае). С. білет на аўтобус (непрыгодны, несапраўдны). 4. Мінулы, які даўно прайшоў, не сучасны. Старыя парадкі. Старой закваскі чалавек. Старая мода. 5. Які быў раней, папярэднічаў каму-, чаму-н. Старое рэчышча ракі. Старая кватэра. Старая дружба. 6. Зробдены, створаны даўней і які захаваўся да цяперашняга часу; даўнейшы. Старая частка горада. Старая архітэктура.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3029)</a>
