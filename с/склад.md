### Склад
**назоўнік, мужчынскі род**

1. Спецыяльнае месца, памяшканне для захоўвання чаго-н. С. для розных прамысловых тавараў. 2. Запас тавараў, матэрыялаў, зложаных у адным месцы. Склады сыравіны. || прыметнік: складскі.

**назоўнік, мужчынскі род**

1. Сукупнасць частак, якія ўтвараюць адзінае цэлае; структура. Лексічны с. мовы. 2. чаго або які. Сукупнасць людзей, якія ўтвараюць які-н. калектыў, арганізацыю. С. праўлення саўгаса. 3. Постаць, фізічны выгляд, будова (чалавека, жывёліны). Спартыўнага складу юнак. 4. Асаблівасці думак, розуму і звычак, характар чаго-н. Паэтычны с. душы. Нацыянальны с. характару. 5. Парадак, сэнс, зладжанасць. Жадаю вам ладу і складу.

**назоўнік, мужчынскі род**

Гук або спалучэнне гукаў, што вымаўляюцца адным штуршком выдыхнутага паветра. Націскны с. Дзяліць словы на склады.Адкрыты склад — склад, які канчаецца на галосны гук. Закрыты склад — склад, які канчаецца на зычны гук. || прыметнік: складовы. Складовае пісьмо (у якім знакамі абазначаюцца склады, а не гукі).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2926)</a>
