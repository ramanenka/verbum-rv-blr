### Свежы
**прыметнік**

1. Толькі што падрыхтаваны або атрыманы, не сапсаваны, такі, якога не кранула апрацоўка. Свежае мяса. С. чай. Свежыя кветкі. Свежыя барозны. Свежыя ягады. 2. Які не быў у карыстанні, ва ўжыванні. Свежыя фіранкі. 3. Пра ваду, паветра: чысты, нічым не забруджаны, які часта мяняецца. У хаце свежае паветра. Свежая вада. 4. Халаднаваты, не вельмі цёплы. Вечар досыць с. С. вецер. 5. Які не страціў сваёй яркасці, натуральнай афарбоўкі. Фарба на сценах не пажухла, была як свежая. Свежае сена (ярка-зялёнае). Свежыя ўражанні (пераноснае значэнне: незабытыя, выразныя). 6. Поўны сіл, энергіі, здаровы (пра чалавека). Са свежымі сіламі працаваць (пераноснае значэнне: адпачыўшы, паспаўшы). 7. Які нядаўна ці толькі што з'явіўся; новы. С. нумар штотыднёвіка. С. чалавек (чужы, які першы раз прыйшоў куды-н.). Свежыя чуткі (пакуль нікому невядомыя). Свежая думка (пераноснае значэнне: арыгінальная). || назоўнік: свежасць. Не першай свежасці (не свежы ў 1 і 2 знач.).

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2868)</a>
