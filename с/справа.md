### Справа
**назоўнік, жаночы род**

1. Работа, занятак; тое, чым хто-н. заняты; дзейнасць. Ён справаю заняты — на сані чэша капылы. Бягучыя справы. Здаваць справы. 2. Абавязак, доўг. Добрасумленная праца — с. кожнага грамадзяніна. Гэта с. адміністрацыі. 3. Патрэба; тое, што неабходна вырашыць. Зайсці па важнай справе. 4. (З азнач.) у знач. выказніка: Рэч, з'ява. Гэта с. не з лёгкіх. 5. Спецыяльнасць, галіна ведаў ці навыкаў. Ваенная с. Кулінарная с. 6. Судовы разбор, працэс. Крымінальная с. Слухаецца с. аб забойстве. 7. Збор дакументаў, якія маюць адносіны да якой-н. асобы, здарэння. Асабістая с. Іванова. Папкі для спраў. Завесці справу на каго-н. (таксама пераноснае значэнне: пачаць разбор). 8. Здарэнне, факт, падзея; становішча дзе-н., стан каго-, чаго-н.; абставіны. С. гэта пачалася летась. Як справы? С. не з лепшых. 9. Учынак. Добрую справу робяць шэфы школы.Ваша (твая, яго) справа (размоўнае) — рэпліка ў знач. рабіце, як знаеце, вам вырашаць, толькі вас датычыцца. Ёсць такая справа (размоўнае) — добра, згодзен, няхай будзе так. На самай справе — у сапраўднасці. На справе — па сутнасці, на практыцы. Не мая (твая, яго, яе, наша, ваша, іх) справа (размоўнае) — мяне (цябе і пад.) не датычыцца. Такая справа (размоўнае) — вось у чым справа. У чым справа? (размоўнае) — што здарылася?

**прыслоўе**

З правага боку. С. ад дарогі — дзве старэнькія бярозы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3002)</a>
