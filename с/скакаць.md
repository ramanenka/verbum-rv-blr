### Скакаць
**дзеяслоў, незакончанае трыванне**

1. Рабіць скачкі, хутка рухацца, падскокваючы. Дзеці скачуць на лузе. Заяц скача па канюшыне. С. на адной назе. Гутарка скакала з адной тэмы на другую (мянялася; пераноснае значэнне). 2. Адскокваць убок або ўверх, стукаючы аб што-н. цвёрдае. Мячык скача на тратуары. 3. Міжвольна дрыжаць, трэсціся (пра часткі цела, твару; размоўнае). Калені скакалі ад страху. На шыі скача жылка. 4. Ехаць наўскач. С. на кані праз выган. 5. Рэзка змяняцца (размоўнае). Тэмпература ў дзіцяці скача. Цэны скачуць. 6. Танцаваць (размоўнае). С. польку. 7. Часта мяняць месца работы, вучобы (размоўнае). С. з аднаго завода на другі. Скакаць пад чыю дудку (неадабральнае) — падпарадкоўвацца чужой волі. || аднакратны дзеяслоў: скакануць, скокнуць і скочыць. || назоўнік: скаканне і скок.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2914)</a>
