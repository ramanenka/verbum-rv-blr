### Спусціць
**дзеяслоў, закончанае трыванне**

1. Перамясціць зверху ўніз. С. вяроўку. С. бульбу ў склеп. С. каго-н. з лесвіцы (таксама пераноснае значэнне: выгнаць, прагнаць; размоўнае). 2. Паставіць на ваду (пра судна). С. новы карабель. 3. Пусціць, вызваліўшы ад прывязі. С. сабаку з ланцуга. 4. Пераслаць, накіраваць што-н. у ніжэйстаячую арганізацыю. С. распараджэнне. С. план. 5. Выпусціць пару, вадкасць і пад. адкуль-н. С. пару з катла. С. ваду з радыятара. 6. Вызваліць (якую-н. ёмістасць) ад вадкасці, газу і пад. С. балон. С. камеру мяча. 7. Палягчэць у вазе (размоўнае). С. кілаграмаў пяць. 8. Вызваліць з замацаванага становішча (пра дэталі механізмаў). С. курок. 9. Спілаваўшы, паваліць (пра дрэва; размоўнае). С. дзве бярозы. 10. пераноснае значэнне: Поўнасцю збыць, прадаць. С. гаспадарку. С. грошы (зрасходаваць). 11. Збавіць цану. С. колькі рублёў. 12. пераноснае значэнне, што і без дапаўнення. Пакінуць без пакарання які-н. учынак. Гэтай правіннасці нельга с.Спусціць з вока каго (размоўнае) — перастаць назіраць, сачыць за кім-н. Спусціць юху (размоўнае) — разбіць нос да крыві. || незакончанае трыванне: спускаць. || назоўнік: спусканне і спуск.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3010)</a>
