### След
**назоўнік, мужчынскі род**

1. Адбітак чаго-н. (нагі, колаў і пад.) на якой-н. паверхні. Птушыныя сляды. Конскі с. Замесці сляды (таксама пераноснае значэнне: знішчыць, утаіць тое, што можа быць доказам віны). І следу не засталося (таксама пераноснае значэнне: пра поўнае знікненне, адсутнасць чаго-, каго-н.). Напасці на чый-н. с. (таксама пераноснае значэнне: атрымаць звесткі, якія дапамагаюць выявіць, знайсці каго-, што-н.). Ісці па чыіх-н. слядах (таксама пераноснае значэнне: прытрымліваючыся чыйго-н. вучэння або беручы прыклад з каго-н.). 2. пераноснае значэнне, чаго. Астатак, адметная рыса чаго-н. Сляды пажару. Сляды злачынства. І следу няма (нічога не засталося). Без следу (зусім бясследна знікнуць, згінуць і пад.). || прыметнік: следавы. Кантрольная следавая паласа (на граніцы).

**прыслоўе**

1. як след — як мае быць, як трэба; 2. не след — не варта.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2949)</a>
