### Стаяць
**дзеяслоў, незакончанае трыванне**

1. Знаходзіцца ў вертыкальным становішчы, не рухаючыся. С. пад страхой. С. бокам. С. на цвёрдай глебе (таксама пераноснае значэнне: мець трывалую аснову для сваіх планаў, спраў і пад.). Кветкі с. у вазе. С. на сваім. 2. Быць пастаўленым, знаходзіцца дзе-н. Хата стаіць наводшыбе. Школа стаяла на ўзгорку. Талеркі стаяць на стале. 3. Быць, знаходзіцца, займаючы якое-н. становішча, выконваючы якую-н. работу, абавязкі. С. на чале завода. С. на варце інтарэсаў народа. 4. Не працаваць, не дзейнічаць (пра завод, фабрыку або механізмы і пад.). Фабрыка стаяла цэлы квартал. Гадзіннік стаяў. 5. Быць, знаходзіцца, мець месца. Вечарамі стаіць цішыня. Стаяла глыбокая ноч. Зіма стаяла марозная. У дзённіку стаіць пяцёрка. На пасылцы стаяла ўчарашняя дата. 6. Мець патрэбу ў разглядзе, вырашэнні, пераадоленні. Перад дэпутатамі стаяць пачэсныя задачы. Стаіць пытанне аб укараненні новага абсталявання. 7. Мець часовае месцазнаходжанне, размяшчацца дзе-н. У вёсцы стаяў гарнізон. Студэнты стаялі на кватэрах. 8. Мужна і стойка трымацца ў баі, вытрымліваць націск. Горад мужна стаяў да апошняга. 9. пераноснае значэнне, за каго-што. Дзейнічаць у чыіх-н. інтарэсах, змагацца на чыім-н. баку, абараняць каго-, што-н. С. за мірнае вырашэнне праблем. С. гарой за сяброў. 10. Пастаянна быць у памяці, перад вачамі (пра думкі, уяўленні і пад.). Вобраз цёткі стаіць у галаве. 11. Не псавацца, захоўвацца. Варэнне будзе с. доўга. 12. Трымацца на якім-н. узроўні; займаць якое-н. становішча. Вада стаіць на адным узроўні. Стрэлкі гадзінніка стаялі на сямі. 13. стой(це), ужыв. таксама: 1) у знач. пачакай(це), не спяшайся (спяшайцеся); 2) як выражэнне нязгоды, здзіўлення, прыпамінання чаго-н. Стойце, трэба лепш абмеркаваць! Як стой (як стаіць) (размоўнае) — 1) вельмі хутка; адразу; 2) без нічога, без рэчаў. || закончанае трыванне: пастаяць. || назоўнік: стаянне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3034)</a>
