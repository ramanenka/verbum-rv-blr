### Стаць
**дзеяслоў, закончанае трыванне**

1. Устаць, прыняць вертыкальнае становішча. Памагчы с. на ногі. Валасы сталі дуба. Ні с., ні сесці (няма дзе павярнуцца). 2. Перастаць працаваць, спыніць рух. Гадзіннік стаў. Рака стала (замерзла). 3. Ступіўшы на якое-н. месца, спыніцца на ім стоячы. Стань ля акна. 4. Узяцца за якую-н. работу, дзейнасць (у адпаведнасці са значэннем наступнага назоўніка). С. на абарону інтарэсаў моладзі. С. на чале брыгады. С. за варштат. 5. З'явіцца, падняцца над зямлёй, гарызонтам. Сонца стала над галавой. 6. Часова размясціцца дзе-н. (на стаянку, пастой, адпачынак). С. на пастой. С. на папас. 7. Размясціцца на якім-н. месцы (пра прадметы). Сервант у гэтым куце не стане. 8. Узнікнуць, паявіцца. Праз год-другі тут стане новы пасёлак. 9. Здарыцца, зрабіцца. Каб чаго дрэннага дома не стала. 10. Заступіцца за каго-н. За брата трэба с. гарой. 11. Перастаць існаваць, памерці. Ужо год як цёткі не стала. Не стала паднявольнай працы (знікла). 12. Ужыв. як дапаможны дзеяслоў у саставе выказніка ў знач. зрабіцца, ператварыцца. Ён стаў журналістам. На дварэ стала цёпла. 13. Выкарыстоўваецца ў саставе дзеяслоўнага выказніка ў сэнсе пачаць. С. касіць. С. чытаць лекцыі. Стаць на дыбкі (размоўнае) — рэзка запярэчыць. || незакончанае трыванне: станавіцца.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3033)</a>
