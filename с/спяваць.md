### Спяваць
**дзеяслоў, незакончанае трыванне**

1. Утвараць голасам музычныя гукі; выконваць вакальныя творы. С. песню. С. у оперы. С. басам. 2. каго-што і без дапаўнення. Выконваць оперную партыю. С. Міхала. 3. Пра пеўчых і некаторых іншых птушак: цёхкаць, шчоўкаць, свістаць і пад. Салавей спявае. Галасіста спяваў певень. 4. пераноснае значэнне, без дапаўнення. Быць прасякнутым узнёслым, радасным пачуццём. Сэрца маё спявае. 5. Пра музычныя інструменты: меладычна гучаць. Цымбалы спяваюць. 6. аб кім-чым і пра каго-што. Складаць вершы пра што-н., услаўляць у вершах, песнях. Паэт спявае аб Радзіме.Спяваць асанну (кніжнае) — узносіць, усхваляць каго-н. || закончанае трыванне: праспяваць. || назоўнік: спяванне і спеў.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3011)</a>
