### Сэрца
**назоўнік, ніякі род**

1. Цэнтральны орган крывяноснай сістэмы, які мае выгляд мускульнага мяшка (у чалавека — у левым баку грудной поласці). С. б'ецца. Хворае с. 2. пераноснае значэнне: Гэты орган як сімвал душы, перажыванняў, пачуццяў, настрояў. У яго добрае с. Няма ў іх с. (пра злых, нядобрых людзей). 3. пераноснае значэнне: Важнейшае месца чаго-н., цэнтр. Мінск — с. нашай дзяржавы. 4. Унутраная частка ствала дрэва, сцябла ці плода расліны. На выгляд дрэва магутнае, а с. гнілое. С. морквы. Адкрыць сэрца — прызнацца ў каханні. Ад усяго сэрца — шчыра, чыстасардэчна. З адкрытым сэрцам — даверліва, ад душы. Прымаць блізка да сэрца што (размоўнае) — аднесціся да чаго-н. з увагай, спачуваннем. Сэрца кроўю абліваецца чыё, у каго (размоўнае) — каму-н. вельмі цяжка ад душэўнага болю. || памяншальная форма: сэрцайка. || прыметнік: сардэчны.

**назоўнік, ніякі род**

Засаўка ў замку, якая высоўваецца пры павароце ключа.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3113)</a>
