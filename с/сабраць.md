### Сабраць
**дзеяслоў, закончанае трыванне**

1. Сканцэнтраваць у адным месцы, запрасіўшы або прымусіўшы прыехаць, прыйсці куды-н. С. студэнтаў. С. калгаснікаў на сход. 2. што і чаго. Назапасіць дзе-н., паступова збіраючы, адшукваючы. С. многа значкоў. С. грошы на мэблю. 3. Размясціць блізка адно ля аднаго; злучыць у што-н. С. кветкі ў букет. 4. Зняць пасля паспявання ўраджай. С. ягады з кустоў парэчак. С. добры ўраджай пшаніцы. 5. што і чаго. Пазбіраць, падбіраючы з зямлі рассыпанае, раскіданае; прывесці ў парадак. С. шчаўя ў суп. С. бульбу пасля бараны. С. інструмент са стала. 6. Даведаўшыся з розных крыніц, сканцэнтраваць, змясціць у адным месцы. С. звесткі. С. прапановы і заўвагі. 7. Атрымаць за сябе, за сваю кандыдатуру пры галасаванні. С. большасць галасоў. 8. Злажыўшы ў адно месца, падрыхтаваць, нагатаваць. С. сумку ў дарогу. 9. Падрыхтаваць у дарогу таго, хто ад'язджае. С. сына ў паездку. 10. Злучыўшы асобныя часткі, дэталі, атрымаць што-н. цэлае. С. магнітафон. С. будзільнік. 11. пераноснае значэнне: Мабілізаваць свае сілы, волю, энергію і пад., прывесці сябе ў актыўны стан. С. волю. 12. Зрабіць зборкі на чым-н. С. сукенку ў поясе. 13. Паставіць, прыгатаваць на стол усё неабходнае для яды. Тое-сёе можна с. на стол. С. абед. || незакончанае трыванне: збіраць. || назоўнік: збор і збіранне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2813)</a>
