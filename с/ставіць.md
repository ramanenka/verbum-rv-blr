### Ставіць
**дзеяслоў, незакончанае трыванне**

1. Размяшчаць, умацоўваць што-н. вертыкальна, у стаячым становішчы. С. слупы. С. кнігі на паліцу. 2. Прымушаць або памагаць каму-н. устаць, заняць дзе-н. месца стоячы. С. дзіця на падлогу. С. вартавога на пост. 3. Прызначаць на работу, прапаноўваць рабіць што-н. С. новага механіка. 4. Устанаўліваць, будаваць. С. тэлефон. С. помнік. 5. Змяшчаць на пэўнае месца, у пэўным становішчы. С. аўтобус у аўтапарк. С. напітак на стол. 6. У некаторых выразах: прыдаваць чаму-н. патрэбнае становішча, форму, прыводзіць у патрэбны стан. С. голас (маладому спеваку). С. словы ў патрэбным склоне. С. рукі (цымбалісту). 7. Прыкладваць, накладваць з якой-н. мэтай. С. гарчычнікі. С. пломбу. 8. Рабіць метку, знак на чым-н., пісаць, рысаваць, падпісваць. С. подпіс. С. дату. С. адзнакі ў дзённік. 9. Арганізоўваць, наладжваць. С. балет. С. спектакль. С. доследы. 10. Майстраваць, устанаўліваць. С. палаткі. 11. У азартных гульнях: уносіць, укладваць у гульню (грошы). С. у банк 100 рублёў. 12. Задаваць, прапаноўваць для выканання, абмеркавання. С. сціслыя тэрміны. С. на галасаванне. 13. пераноснае значэнне: Ствараць для каго-н. умовы, абставіны, прыводзіць у якое-н. становішча. С. пад кантроль. С. перад фактам. 14. У спалучэнні з некаторымі назоўнікамі абазначае: лічыць чым-н., разглядаць як-н. што-н. С. сваёй мэтай. С. у віну. 15. У спалучэнні з некаторымі назоўнікамі ўжыв. у знач. рабіць (тое, што абазначае назоўнік). С. рэкорд. С. дыягназ. 16. Нарыхтоўваць, складаючы якім-н. чынам. С. сена ў копы. || закончанае трыванне: паставіць. || назоўнік: пастаноўка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3015)</a>
