### Святло
**назоўнік, ніякі род**

1. Прамяністая энергія, якая робіць навакольны свет бачным; электрамагнітныя хвалі ў інтэрвале частот, што ўспрымаюцца зрокам. Сонечнае с. Пры святле месяца. С. свечкі. С. дабра (пераноснае значэнне). На твары відаць было с. пяшчоты (пераноснае значэнне). 2. Тая або іншая крыніца асвятлення. Запаліць с. Уключыць электрычнае с. Стаць бліжэй да святла. Устаць да святла (да ўсходу сонца, да світання). 3. Светлае месца на карціне, у адрозненне ад ценю. Кантрасты святла і ценю. 4. пераноснае значэнне, чаго. Тое, што робіць зразумелым навакольны свет, што дае пачатак чаму-н. радаснаму, робіць шчаслівым жыццё. С. яго ідэй відаць ва ўсіх кутках зямлі.Праліць святло на што (кніжнае) — растлумачыць што-н. У святле чаго — зыходзячы з пэўнага пункту гледжання на каго-, што-н. У святле якім (выстаўляць, падаваць і пад.) — у якім-н. выглядзе. Падзеі цяпер выглядалі ў другім святле. У чорным святле (бачыць, падаваць што-н.) — змрочным, непрыглядным. || прыметнік: светлавы. С. сігнал.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2878)</a>
