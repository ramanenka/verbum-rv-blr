### Смаліць
**дзеяслоў, незакончанае трыванне**

1. Насычаць смалой. С. канат. 2. Мазаць паверхню чаго-н. смалой. С. шпалы. С. лыжы. || закончанае трыванне: высмаліць, абсмаліць і асмаліць. || назоўнік: смаленне і смолка.

**дзеяслоў, незакончанае трыванне**

1. Апякаць агнём, чымсьці гарачым. С. пальцы запалкай. 2. Абдаваць гарачынёй, прыпякаць (пра сонца). Нясцерпна смаліць сонца. 3. Абпальваючы агнём, знішчаць рэштку пуху, шэрсці і пад. С. свінню. С. качку. 4. Курыць (размоўнае). Цэлы дзень дзед смаліць люльку за люлькай. || закончанае трыванне: абсмаліць і асмаліць. || назоўнік: смаленне.

**дзеяслоў, размоўнае, незакончанае трыванне**

Біць, сцябаць (дубцом, пугай). С. пугаўём каня па клубах. || аднакратны дзеяслоў: смальнуць.

**дзеяслоў, размоўнае, незакончанае трыванне**

Страляць. Цэлы дзень смаляць з вінтовак і аўтаматаў.

**дзеяслоў, размоўнае, незакончанае трыванне**

Хутка ехаць, спрытна рабіць што-н. і пад. Азірнуўся, а за мной смаліць верхам на кані паліцай. Тодар смаліць пракос за пракосам, люба зірнуць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=2960)</a>
