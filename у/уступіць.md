### Уступіць
**дзеяслоў, закончанае трыванне**

1. Увайсці, уехаць куды-н. Войскі ўступілі ў горад. 2. Стаць членам, дзеячам, удзельнікам чаго-н. У. у прафсаюз. У. у калгас. 3. Пачаць рабіць што-н. або прыйсці ў які-н. стан (у адпаведнасці са знач. наступнага назоўнік). У. у бой. У. у спрэчку. У. у шлюб. У. у законную сілу. Новы завод уступіў у строй. 4. Стаць нагой у што-н. У. у лужыну. 5. Ступіць на каго-, што-н. У. на нагу. || незакончанае трыванне: уступаць. || назоўнік: уступленне.

**дзеяслоў, закончанае трыванне**

1. Добраахвотна адмовіцца на карысць іншага. У. свае пазіцыі. У. месца. У. дарогу каму-н. 2. Пайсці на ўступкі, згадзіцца з чым-н. У. просьбам. 3. Аказацца горшым за каго-, што-н. у якіх-н. адносінах. Ён нікому не ўступіць у храбрасці. Яго веды не ўступяць вашым. 4, Прадаць або, прадаючы, аддаць дзешавей. У. рэч за пяцьдзесят тысяч рублёў. || незакончанае трыванне: уступаць. || назоўнік: уступка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3344)</a>
