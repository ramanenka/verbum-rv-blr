### Укласці
**дзеяслоў, закончанае трыванне**

1. Прымусіць легчы, надаць каму-н. ляжачае становішча. У. ў ложак. У. спаць. 2. Пакрыць чым-н. на якой-н. прасторы. У. дарожку каменнем. 3. Палажыць у пэўным парадку. У. рэйкі. У. снапы на таку ў адзін рад. У. валасы (зрабіць прычоску). 4. Палажыць, змясціць унутр. У. пісьмо ў канверт. У. душу ў што-н. (пераноснае значэнне). 5. Змясціць у якое-н. прадпрыемства (сродкі, грошы). У. капітал у цяжкую прамысловасць. 6. неран. Тое, што і забіць (у 1 знач.; размоўнае). У. звера на месцы. || незакончанае трыванне: укладаць і укладваць. || назоўнік: укладанне, укладванне і укладка.

**дзеяслоў, закончанае трыванне**

Стварыць, напісаць што-н., падабраўшы і аб'яднаўшы якія-н. матэрыялы. У. слоўнік. У. зборнік практыкаванняў. || незакончанае трыванне: укладаць. || назоўнік: укладанне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3292)</a>
