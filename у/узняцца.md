### Узняцца
**дзеяслоў, закончанае трыванне**

1. Перамясціцца ўверх ці прыняць больш высокае становішча. У. на гару. У. на сцэну. Рукі ўзняліся. У. па службовай лесвіцы (пераноснае значэнне: дасягнуць больш высокага грамадскага становішча). 2. Узвысіцца над кім-, чым-н. Скалы ўзняліся над вадой. У. над групавымі спрэчкамі (пераноснае значэнне: стаць вышэй каго-н.). 3. З'явіцца над гарызонтам (пра месяц, воблакі і пац.); распаўсюдзіцца над чым-н. (пра туман, дым і пад.). Узняўся месяц. Над катлом узнялася пара. 4. Тое, што і падняцца (у 2 знач.). У. з ложка. 5. Узляцець, падняцца ў паветра. Качкі ўзняліся ў паветра. Самалёт узняўся ў неба. 6. пераноснае значэнне, на што. Пачаць актыўныя дзеянні. Народ узняўся на барацьбу з ворагам. 7. Узнікнуць, качаць праяўляцца ў дзеянні. Узнялася паніка. Узняўся пратэст. Узняўся вецер. 8. Павялічыцца ў росце; вырасці, стаць дарослым; уздуцца, успучыцца. Узняліся травы. Узняліся дзеці, найшлі на свой хлеб. Узнялася шчака. 9. пераноснае значэнне: Стаць больш высокім, павялічыцца; дасягнуць вышэйшага ўзроўню развіцця. Узняліся цэны. Узнялася тэмпература. Узняўся настрой (стаў больш бадзёрым, палепшыўся). 10. Наладзіцца, палепшыцца, развіцца. Узнялася гаспадарка. 11. пераноснае значэнне: Раззлавацца, страціць раўнавагу. — Што вы робіце! — узняўся на дзяцей бацька. || незакончанае трыванне: узнімацца і уздымацца. || назоўнік: уздым.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3286)</a>
