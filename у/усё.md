### Усё
**прыслоўе**

1. Увесь час, заўсёды, пастаянна. Ён у. заняты. 2. Да гэтага часу. Ён у. яшчэ вучыцца. 3. Толькі, выключна. Справа расстроілася, і ў. з-за вас. 4. У спалучэнні са словамі, якія абазначаюць змену прыметы ці нарастанне яе. Вецер у. мацнее. У. больш і больш змяркалася. 5. У спалучэнні з вышэйшай ступенню і злучнікам «чым» служыць для ўзмацнення процістаўлення. Занятак не вельмі што, але ў. лепш, чым сядзець склаўшы рукі. 6. Аднак, тым не менш. Як ён ні стараецца, а ў. не атрымліваецца.Усё ж, усё ж такі — тым не менш. Ён усё ж або ўсё ж такі не паехаў.

**прыстаўка**

Першая частка складаных слоў, якая адпавядае па значэнню займенніку усё і паказвае, што дзеянне і ўласцівасць, выражаныя другой часткай слова, пашыраюцца на ўсё, напр. усёабдымны, усёахопны, усёбачны, усёвед, усёдаравальны, усёзнішчальны, усёмагутны, усёпажыральны, усёпераможны, усёсакрушальны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3333)</a>
