### Узняць
**дзеяслоў, закончанае трыванне**

1. Нагнуўшыся, узяць (з зямлі, падлогі і пад.). У. лыжку. 2. Падняць, аддзяліць ад зямлі, маючы дастаткова сілы, каб утрымаць (навісу). У. бервяно. 3. Падняць уверх, надаць чаму-н. вышэйшае становішча. У. рукі. У. бровы. У. галаву (таксама пераноснае значэнне: стаць бадзёрым, смелым). У. сцяг. У. заслону сцэны. 4. Прымусіць устаць, скрануцца з месца з якой-н. мэтай. У. полк у атаку. У. з ложка каго-н. (разбудзіць). У. мядзведзя з бярлогі (успудзіць, выгнаць). 5. Падняць уверх (пыл, снег і пад.). Машына ўзняла на дарозе пыл. 6. пераноснае значэнне, каго (што) на што. Натхняючы, схіліць да актыўных дзеянняў. У. народ на барацьбу. 7. Зрабіць вышэйшым. У. узровень вады. У. чый-н. аўтарытэт (пераноснае значэнне: зрабіць больш значным у чыіх-н. вачах). 8. пераноснае значэнне: Павялічыць, павысіць. У. прадукцыйнасць працы. У. цэны. 9. пераноснае значэнне: Зрабіць больш актыўным, прыўзнятым, палепшыць. У. настрой. 10. Наладзіць, палепшыць, развіць. У. гаспадарку. У. эканоміку. 11. Зрабіць, пачаць дзеянне, названае назоўнікам. У. плач (расплакацца). У. шум. У. трывогу. У. пытанне. 12. Тое, што і узараць (спецыяльны тэрмін). У. цаліну. 13. пераноснае значэнне: Узлаваць, вывесці з сябе. Сказанае чалавека ўзняло. || незакончанае трыванне: узнімаць і уздымаць. || назоўнік: узняцце, уздым, узніманне і уздыманне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3286)</a>
