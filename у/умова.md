### Умова
**назоўнік, жаночы род**

1. Акалічнасць, ад якой што-н. залежыць. Гэта магчыма пры адной умове. 2. Патрабаванне, якое прад'яўляецца адным з дагаворных бакоў. Назавіце вашу ўмову. Умовы міру. 3. Пісьмовая або вусная дамоўленасць, згода. Выканаць умову. Парушыць умову. 4. множны лік: Правілы, устаноўленыя ў якой-н. галіне дзейнасці, жыцця. Умовы карыстання электрычнымі нрыборамі. 5. множны лік: Абставіны, у якіх працякае або пры якіх адбываецца што-н. Кліматычныя ўмовы. Жыллёвыя ўмовы. Падрыхтоўка прадпрыемства да работы ў зімовых умовах. Праца ў добрых умовах. Для спецыялістаў — усе ўмовы (г. зн. добрыя ўмовы для жыцця; размоўнае). 6. Даныя, патрабаванні, з якіх неабходна зыходзіць. Умовы доследу. Гэта можна выканаць пры ўмове добрага надвор'я. Ва ўмовах чаго, у знач. прыназоўніка — пры наяўнасці чаго-н. навакольнага, спадарожнага. Працаваць ва ўмовах пастаяннага напружання.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3306)</a>
