### Мёртвы
**прыметнік**

1. Той, які памёр, нежывы. М. чалавек. Хаваць мёртвага (назоўнік). 2. пераноснае значэнне: Пазбаўлены жыццёвасці, апусцелы. М. твар. Мёртвая вуліца.Мёртвая гадзіна — адпачынак пасля абеду ў лячэбных, дзіцячых установах і інш. Мёртвая зона (спецыяльны тэрмін) — прастора вакол радыёстанцыі, у якой наглядаецца паслабленне або адсутнасць прыёму радыёсігналаў. Мёртвая мова — мова, якая вядома толькі па пісьмовых помніках. Мёртвая пятля — фігура вышэйшага пілатажу — палёт па замкнутай крывой у вертыкальнай плоскасці. Мёртвы пункт — стан звёнаў механізма, калі яны знаходзяцца ў імгненнай раўнавазе. Мёртвы сезон — перыяд застою ў прамысловасці, гандлю. Мёртвы штыль — поўная адсутнасць ветру. Мёртвая прастора — прастора, якая не прастрэльваецца франтавым агнём. Мёртвая хватка — хватка ў сабак і некаторых іншых жывёл, калі доўга не разнімаюць сківіцы (таксама пераноснае значэнне: пра здольнасць упарта, неадступна дабівацца свайго). Мёртвы якар — нерухомы якар, які пастаянна ляжыць на дне і служыць для ўстаноўкі плывучых маякоў, бочак, прыпынку суднаў. Мёртвы капітал —каштоўнасці, якія не прыносяць даходу.Ляжаць мёртвым грузам — пра матэрыяльныя каштоўнасці, якія ляжаць без выкарыстання. Піць мёртвую (размоўнае) — піць запоем. Спаць мёртвым сном — спаць вельмі моцна, не прачынаючыся.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1681)</a>
