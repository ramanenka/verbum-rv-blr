### Месца
**назоўнік, ніякі род**

1. Прастора, якая занята або можа быць занята кім-, чым-н., дзе што-н. адбываецца або размяшчаецца. Перасоўваць з месца на месца. Рабочае м. Не знаходзіць (сабе) месца (пераноснае значэнне: быць у стане крайняй трывогі). Ні з месца! (не рухацца!). Душа не на месцы (пераноснае значэнне: пра адчуванне трывогі, непакою). Паставіць каго-н. на сваё месца (пераноснае значэнне: збіць пыху з каго-н., зрабіць рэзкую заўвагу каму-н. пра нясціплыя паводзіны). 2. Участак на зямной паверхні, мясцовасць. Маляўнічае м. 3. Становішча, якое займае хто-н. (у спорце, грамадскім жыцці, навуцы і пад.). Заняць першае м. ў спаборніцтве. 4. Служба, работа, пасада. Вакантнае м. 5. Урывак, частка літаратурнага, мастацкага або музычнага твора. Самае цікавае м. ў рамане. 6. Адзін прадмет багажу. Здаць у багаж тры месцы.Балючае месца — пра тое, што ўвесь час хвалюе, мучыць. Да месца — якраз калі трэба, дарэчы. На месцы — там, дзе што-н. адбылося ці будзе адбывацца. Пустое месца (размоўнае неадабральнае) — пра чалавека, які не дае карысці. Таптацца на месцы (размоўнае неадабральнае) — не рухацца наперад. Цёплае месца (размоўнае) — аб даходнай службе. || памяншальная форма: месцейка.

**прыстаўка**

Першая частка складаных слоў са знач. які мае адносіны да месца (у 1 знач.), напр. месцажыхарства, месцазнаходжанне, месцапражыванне, месцаразмяшчэнне.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1671)</a>
