### Нумар
**назоўнік, мужчынскі род**

1. Парадкавы лік прадмета ў шэрагу яму падобных. Н. тэлефона. Н. білета. 2. Прадмет, абазначаны пэўным лікам па парадку. Святочны н. газеты. 3. Жэтон, планка, ярлык з адбіткам або малюнкам лічбы. 4. Размер адзення, абутку і інш. 5. Асобны пакой у гасцініцы, лазні і пад. 6. Асобнае закончанае выступленне артыстаў (у тэатры, на канцэрце і пад.). Сольны н. Выкінуць н. (пераноснае значэнне: здзейсніць які-н. нечаканы, дзіўны ўчынак; размоўнае). 7. Баец гарматнага, кулямётнага і пад. разліку. || памяншальная форма: нумарок. || прыметнік: нумарны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1937)</a>
