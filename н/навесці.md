### Навесці
**дзеяслоў, закончанае трыванне**

1. Прывесці ў вялікай колькасці. Н. людзей у клуб. 2. каго (што) на каго (што). Ведучы, прывесці, вывесці куды-н. Н. на след. 3. Накіраваць, нацэліць што-н. на каго-, што-н., у каго-, што-н. Н. бінокль. Н. гармату. 4. Прывесці што-н. да пэўнага стану, надаць адпаведны выгляд. Н. бляск. Н. парадак. 5. Пабудаваць (пра мост, пераправу). Н. мост. 6. Зрабіць інструмент прыгодным для карыстання. Н. брытву. Н. музычны інструмент. 7. Нарадзіць, напладзіць у нейкай колькасці (размоўнае). Н. дзяцей поўную хату. 8. Быць наводчыкам, садзейнічаць кражы чаго-н. Н. злодзея. Навесці на думку каго (што) — прымусіць падумаць пра што-н., задумацца над чым-н. || незакончанае трыванне: наводзіць. || назоўнік: навядзенне і наводка. Навядзенне бляску. Навядзенне мастоў (таксама пераноснае значэнне: устанаўленне сувязей, кантактаў; кніжнае). || прыметнік: навадны. Н. мост. Навадная пераправа.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1757)</a>
