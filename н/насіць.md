### Насіць
**дзеяслоў, незакончанае трыванне**

1. Тое, што і несці ў 1 знач. (але абазначае дзеянне, якое пастаянна паўтараецца, адбываецца ў розных напрамках і ў розны час). Н. бульбу ў склеп. Н. дзіця на руках. 2. Адзявацца пэўным чынам, мець заўсёды неабходнае пры сабе, а таксама мець, захоўваць. Н. светлыя сукенкі. Н. пашпарт у кішэні. Н. бараду. 3.  што. Перамяшчацца з месца на месца сілай свайго руху (пра вецер, ваду і пад.). Вецер носіць лісце. 4. Мець якое-н. імя, прозвішча, званне, тытул і пад. Н. прозвішча мужа. 5. Мець адзнакі чаго-н., характарызавацца чым-н. Спрэчка насіла востры характар. 6. пераноснае значэнне: Утрымліваць у сабе; адчуваць што-н., думаць пра што-н. Н. надзею на выздараўленне. 7. (звычайна ў спалучэнні са словамі «пад сэрцам»), каго (што). Быць цяжарнай. Н. дзіця пад сэрцам. 8. Трымаць у нейкім становішчы. Н. руку на павязцы. 9. Збіраць на кветках і дастаўляць у вулей. Жывуць пчолкі і мядок носяць. 10. Мець адзнакі, характэрныя рысы чаго-н., якога-н. часу. Будынак носіць сляды грэчаскай архітэктуры. 11. Мець якую-н. прысвоеную назву, імя якога-н. дзеяча. Інстытут мовазнаўства носіць імя Якуба Коласа. 12. Адлюстроўваць пэўны ўнутраны стан. Бледны твар Абрама заўсёды насіў выраз разгубленасці. Дзе цябе (вас) бог носіць? (размоўнае жартаўлівае) — здзіўленне пры сустрэчы, калі доўга не бачыліся. Да пары збан ваду носіць (размоўнае) — усё мае свой час. За плячамі не насіць (размоўнае) — аб чым-н. такім, што не абцяжарвае. Насіць на руках каго (размоўнае) — надта песціць каго-н.; балаваць. || назоўнік: нашэнне і носка.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1840)</a>
