### Наляцець
**дзеяслоў, закончанае трыванне**

1. Прыляцець у вялікай колькасці. Наляцелі пчолы на мёд. 2. На хаду, з разбегу наткнуцца, наскочыць (размоўнае). Н. на слуп. 3. Напасці на каго-н. Н. лёту. Ястраб наляцеў на куранят. 4. на кагошто і без дапаўнення. Зрабіць напад, атакаваць. Карнікі наляцелі на горад. 5. пераноснае значэнне, на каго. Накінуцца на каго-н. з лаянкай, пагрозамі (размоўнае). Свякроў наляцела з пагрозамі. 6. Знянацку пачацца (пра вецер, дождж і пад.). Наляцела навальніца з градам. 7. Падаючы, асесці ў якой-н. колькасці. Наляцела тапалінага пуху ў хату. || незакончанае трыванне: налятаць. || назоўнік: налёт.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1805)</a>
