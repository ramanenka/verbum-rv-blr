### Нага
**назоўнік, жаночы род**

1. Адна з дзвюх ніжніх канечнасцей чалавека, а таксама адна з канечнасцей жывёл. Доўгія ногі. Пераступіць з нагі на нагу. Перанесці хваробу на нагах. Ісці нага ў нагу (нароўні з кім-н., у адпаведнасці з кім-, чым-н.). Збіцца з ног (стаміцца, змучыцца ад клопатаў, беганіны). Падняцца на ногі (таксама пераноснае значэнне: стаць дарослым, самастойным). Бегчы з усіх ног (вельмі хутка, што ёсць моцы). Паставіць на ногі (пераноснае значэнне: вылечыць, выгадаваць да самастойнага жыцця). Адной нагой у магіле (быць блізкім да смерці). Ляжаць без задніх ног (пераноснае значэнне: не мець сілы павярнуцца). Падняць на ногі (пераноснае значэнне: усхваляваць, прымусіць трывожыцца). Паставіць з ног на галаву (пераноснае значэнне: няправільна растлумачыць што-н.). Блытацца пад нагамі (замінаць, перашкаджаць каму-н.). Ні нагой куды-н., да каго-н. (пераноснае значэнне: не бываць дзе-н.). Ледзь ногі носяць (аб вялікай стомленасці, старасці). Ледзь ногі цягнуць (з цяжкасцю ісці). Ледзь вынесці ногі (пазбегнуць небяспекі, выратавацца). Ног не чуць пад сабой ад радасці (быць у вельмі добрым настроі). Устаць з левай (не з той) нагі (быць у дрэнным настроі). Траціць грунт (глебу, зямлю) пад нагамі (пазбаўляцца таго, на чым грунтуецца грамадскае становішча, светапогляд і пад.). 2. Апора, ніжняя частка мэблі, пабудовы, механізма. Стол на чатырох нагах.На шырокую нагу (размоўнае) — вельмі багата, раскошна. Быць на роўнай назе з кім — быць у добрых сяброўскіх адносінах. || памяншальная форма: ножка. || прыметнік: нажны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=1764)</a>
