### Халодны
**прыметнік**

1. З нізкай або адносна нізкай тэмпературай (паветра, цела). Халоднае лета. Халодныя рукі. 2. Які астыў, страціў цеплыню. Х. суп. Халодная каша. 3. Які не ацяпляецца. Халодная веранда. 4. Які дае мала цяпла, дрэнна грэе, не трымае цяпла. Халодныя боты. Халодныя рукавіцы. 5. Які пакутуе ад холаду (размоўнае). Дзеці былі часта галодныя і халодныя. 6. Які ажыццяўляецца пры нізкіх тэмпературах, без награвання. Халодная коўка металу. 7. пераноснае значэнне: Звязаны з пачуццём унутранага, душэўнага холаду. Х. чалавек. 8. пераноснае значэнне: Строгі і нядобразычлівы. Х. погляд. Х. прыём. 9. пераноснае значэнне: Невыразны, бляклы. Халодныя фарбы. 10. халодная: Памяшканне для арыштаваных (размоўнае устарэлае). Пасадзіць у халодную. 11. халоднае: Тое, што і халадзец. Халодная вайна — варожа-агрэсіўная палітыка рэакцыйных колаў імперыялістычных дзяржаў. Халодная зброя — шабля, піка, штык і пад. || назоўнік: халоднасць.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3430)</a>
