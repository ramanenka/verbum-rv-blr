### Ход
**назоўнік, мужчынскі род**

1, гл. хадзіць. 2. Рух, перамяшчэнне ў якім-н. напрамку. Сядзець у вагоне па ходу поезда. Машына паскорыла х. 3. пераноснае значэнне: Развіццё, цячэнне чаго-н. Х. заняткаў. Х. падзей. 4. Перамяшчэнне рухомай часткі механізма ад аднаго крайняга становішча да другога, а таксама велічыня гэтага перамяшчэння. Х. поршня. Велічыня ходу прэса. 5. Дзеянне, работа, якую выконвае машына, механізм. Х. гадзінніка. 6. Рабочая частка машыны, механізма (спецыяльны тэрмін). Анкерны х. гадзінніка. 7. Тэхналагічны працэс; цыкл (спецыяльны тэрмін). Домна на гарачым хаду. 8. У шахматах, картах і пад.: чарговае выступленне іграка. Х. пешкі. Х. пешкай. Х. козырам. 9. пераноснае значэнне: Прыём, манеўр для дасягнення якой-н. мэты. Дыпламатычны х. Хітры х. 10. Месца, праз якое ўваходзяць куды-н., уваход. Пакой з асобным ходам. 11. Месца, па якім ходзяць, шлях, пераход. Падземны х. 12. пераноснае значэнне: Магчымасць дасягнення чаго-н. Трэба даваць х. маладым пісьменнікам.Жалезны ход — ніжняя хадавая металічная частка воза або іншых якіх-н. транспартных сродкаў. Малы ход — запаволены ход судна, а таксама каманда, якая перадаецца ў машыннае аддзяленне для змяншэння ходу судна. Поўны ход! — словы каманды: з гранічнай скорасцю.На хаду — мімаходам. Па ходу справы — у залежнасці ад абставін. Поўным ходам — інтэнсіўна, узмоцнена (ідзе, ішло і пад. што-н.). Сваім ходам — 1) пехатой; 2) работай свайго матора. || прыметнік: хадавы. Дзве хадавыя гадзіны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3459)</a>
