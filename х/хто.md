### Хто
**займеннік**

1. пытальны: Абазначае агульнае пытанне аб жывых істотах і пра стан каго-н. Хто ідзе? Каго ты прывёў? 2. Ужыв. ў значэнні вылучальных або ўказальных займеннікаў: «каторы», «той». Мала хто ўмеў так бегаць. Многа зробіць, хто рана ўстане. 3. Хто-небудзь, хтосьці (размоўнае). Каб хто чуў, што ён гаварыў. 4. адносны: Падпарадкоўвае даданыя дапаўняльныя сказы. У таго добрыя вынікі, хто стараецца працаваць. 5. адносны: Падпарадкоўвае даданыя дзейнікавыя сказы (пераважна пры наяўнасці ў галоўным сказе суадноснага слова «той»). Хто пытае — той не блудзіць (прыказка). Хто сам на працы гарыць, той і людзям свеціць (прыказка). 6. адносны: Падпарадкоўвае даданыя азначальныя сказы; па значэнню адпавядае слову «каторы». Сабраліся ўсе, хто разам ваяваў. 7. адносны: У спалучэнні з часціцай «ні» пачынае даданы ўступальны сказ. Мы яго чакаем, хто б ён ні быў. 8. Ужыв. ў размеркавальным значэнні пры супастаўленні членаў сказа і сказаў у значэнні: «адно..., другое». Хто спаў, а хто чытаў.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3469)</a>
