### Хлеб
**назоўнік, мужчынскі род**

1. Прадукт харчавання, які выпякаецца з мукі. Чорны х. Сітны х. Пшанічны х. 2. Зерне, якое мелецца на муку. Нарыхтоўка хлеба. Уборка хлеба. Х. — усяму галава (прыказка). 3. Зерневыя расліны (жыта, пшаніца і пад.) на корані. Добра ўрадзіў хлеб. Хлябы ў рост чалавека. 4. Сродкі для існавання, заробак. Цяжкай працай здабываць свой х. Адабраць чужы х. Аб адным хлебе (размоўнае) — без дадатковай стравы. Без хлеба сядзець (размоўнае) — быць незабяспечаным сродкамі існавання. Зайцаў хлеб (размоўнае жартаўлівае) — рэшткі яды, прывезеныя з поля, з лесу дзецям. І то хлеб (размоўнае) — і гэта добра. Лёгкі хлеб (размоўнае) — пра лёгкую, бестурботную працу. Надзённы хлеб — тое, што патрэбна для жыцця. Жыць на ласкавым хлебе (размоўнае) — жыць на ўтрыманні, з чыёй-н. ласкі. Не вялікі хлеб (размоўнае) — 1) не вельмі добра; 2) невысокая аплата працы, не зусім забяспечаныя ўмовы жыцця. Пасадзіць на хлеб і ваду (размоўнае) — пакараць голадам, абмежаваць у ядзе каго-н. Хлеб ды соль (размоўнае) — прыемнага, добрага апетыту (пажаданне таму, каго засталі за ядой). Цяжкі хлеб (размоўнае) — праца, якая патрабуе вялікіх намаганняў, цяжкая фізічная праца. || памяншальна-ласкальная форма: хлябок. || прыметнік: хлебны.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3451)</a>
