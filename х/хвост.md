### Хвост
**назоўнік, мужчынскі род**

1. У жывёл: звычайна рухомы прыдатак на задняй частцы цела або значна звужаная задняя частка цела (у рыб, паўзуноў і пад.). Конскі х. Х. яшчаркі. Птушыны х. 2. Задняя, канцавая частка лятальнага апарата (самалёта, ракеты і пад.). Х. самалёта. 3. Задняя частка падола адзежы, якая цягнецца па зямлі (размоўнае). Х. сукенкі. 4. Канцавая частка чаго-н., што рухаецца. Х. калоны. Х. поезда. 5. Крайняя, ніжняя частка чаго-н. Х. рэдзькі. 6. Доўгая звілістая паласа (дыму, пылу і пад.). З трубы падымаўся х. дыму. 7. Рад людзей, якія стаяць у чарзе за чым-н. (размоўнае). Х. у касу за білетамі. 8. пераноснае значэнне: Частка работы, не выкананая ў тэрмін; няздадзены экзамен або залік у час сесіі. Х. па матэматыцы. 9. Рэшткі ад апрацоўкі пароды з карысным выкапнем (спецыяльны тэрмін). || памяншальная форма: хвосцік. || прыметнік: хваставы.

<a rel="author">[http://rv-blr.com/](http://rv-blr.com/slounik.jsp?letterId=0&maskId=0&pageId=3444)</a>
